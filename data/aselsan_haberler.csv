id,slug,url,title,date,read_time,hero_image,content_text,content_images
13,aselsan-buyumeye-devam-ediyor,https://www.aselsan.com/tr/haberler/detay/13/aselsan-buyumeye-devam-ediyor,ASELSAN BÜYÜMEYE DEVAM EDİYOR,01 Mart 2022,3 dk,https://wwwcdn.aselsan.com/api/file/haber_blog_galeri.jpg,"ASELSAN’ın 2021 yılı cirosu geçen yıla göre %25 büyüyerek 20,1 milyar TL’ye ulaştı. Yatırımlarıyla sürdürülebilir büyümesine devam eden şirketin net kârı da 7,1 milyar TL oldu.

ASELSAN’ın Faiz, Amortisman ve Vergi Öncesi Kârı (FAVÖK) 5,5 milyar TL’ye yükselirken net kârı da 7,1 milyar TL seviyesine ulaştı. Şirketin özkaynaklarının aktife oranı %56 olarak gerçekleşirken faaliyetlerinden elde edilen nakit akışları geçen seneye göre %42 artış göstererek 2,4 milyar TL oldu.

İstikrarlı Büyümeye Devam Ettik

ASELSAN Yönetim Kurulu Başkanı ve Genel Müdürü Prof. Dr. Haluk Görgün, şirketin 2021 yılı faaliyetlerine ilişkin finansal sonuçlarını şu sözlerle değerlendirdi: “Savunma sanayii alanında lider olarak 46 yılı geri bırakan şirketimiz belirsizliklerin kendini fazlaca gösterdiği 2021 yılında 2 milyar USD üzerinde yeni iş aldı. ASELSAN’ın bakiye siparişleri 2021 sonu itibarıyla 8,5 milyar USD oldu.

Satış ve üretim ağımızla küresel çaptaki etkinliğimizi hızla büyütmeye devam ettik. 2021 yılı içerisinde, bugüne kadar hiç satış yapılmamış 6 yeni ülkeye daha ASELSAN ürünlerinin satışını gerçekleştirdik. Son 3 yılda kullanıcımız olan ülke sayısına 15 yeni ülke ekleyerek bu sayıyı 78’e yükselttik.

İstikrarlı büyümemizi teminen 2021’de de Ar-Ge faaliyetlerimize 5.000’i aşkın Ar-Ge personelimizle devam ederek toplamda 632 milyon USD Ar-Ge harcaması yaptık. 2021 yılında Ar-Ge 250 Türkiye’nin En Çok Ar-Ge Harcaması Yapan Şirketleri araştırmasında birinciliği elde ettik.

Savunma Sanayii Başkanlığımız öncülüğünde bağımsız milli teknolojiler hedefiyle yürüdüğümüz yolda bir seneyi daha geride bırakırken her günümüzü daha güçlü Türkiye için çalışarak geçirdik. Pandeminin ikinci yılında da ASELSAN, yatırımları ile büyümeye devam etti. Yüksek teknolojilerimizi dünyanın hizmetine sunarken ihracat odaklı büyüme hedefimiz doğrultusunda ilerledik. Ülkemize yönelik sorumluluğumuzu yerine getirirken toplam satışlarımızı %25 artışla 20 milyar TL’nin üzerine taşıyarak ekonomimize katkı sağlamayı sürdürdük.

Önceliğimiz Millileştirme

ASELSAN olarak ürün ve sistemlerimizi milli imkânlarla geliştirmek, savunma sanayinde dışa bağımlılığı azaltmak, geleceğin ürünlerine yatırım yapmak, ülkemiz savunma sanayii ekosistemine tedarik zinciri yönetimi açısından yüksek ölçüde destek vermek amacıyla kesintisiz çalıştık. Geride bıraktığımız yılda 3.300’ü yurt içi olmak üzere, 5.500’ün üzerinde tedarikçimize 1,5 milyar USD tutarında satın alma siparişi verdik. Bu siparişlerin 1 milyar USD’nin üzerinde kalan kısmını yurt içi tedarikçilerimize verilen siparişler oluşturdu. Tedarikçilerimizi 2021 yılında da finansal anlamda güçlü bir şekilde desteklemeye devam ettik. 2021 yılında pandeminin olumsuz etkilerine rağmen yurt içi tedarikçilerimize 1 milyar USD’yi aşan bir tutarı aktardık.

Tam bağımsız tedarik zinciri ekosistemi için tüm imkânları seferber ediyoruz. 2021 yılında 197 ürünün millileştirilmesini başarı ile tamamladık. Böylelikle son üç yılda millileştirdiğimiz ürün sayısını 500’ün üzerine çıkartarak 200 milyon USD’ye yakın bir büyüklüğün ülkemizde kalmasını sağladık.”

Hedefimiz, Savunma Sanayinde Tam Bağımsızlık

ASELSAN Yönetim Kurulu Başkanı ve Genel Müdürü Prof. Dr. Haluk Görgün açıklamalarına şöyle devam etti:

“Güvenlik güçlerimizin ihtiyaçlarını milli kaynaklarla karşılama ve küresel düzeyde güvenilir bir iş ortağı olma hedefiyle çalışmalarımıza hız kesmeden devam ediyoruz. ASELSAN, savunma alanıyla sınırlı kalmayıp; ulaşım, güvenlik, enerji, sağlık ve finansal teknolojilerde millileştirme çalışmalarını sürdürüyor. Bunun yanı sıra uydu ve uzayda da geliştirdiğimiz görev yükü ve ekipmanlarla savunma sanayinde tam bağımsızlık hedefi doğrultusunda ülkemizin dışa bağımlılığını ciddi ölçüde ortadan kaldırdık. Bu kapsamda 19 Aralık 2021’de yörüngeye oturtulan TÜRKSAT-5B ile şirketimiz global düzeyde güvenirliliğini bir kez daha kanıtladı. TÜRKSAT-6A ve TUMSİS X-Bant Görev Yükü kapsamında geliştirilen sistemler ile ASELSAN uzay alanında yetkin ürünler geliştirmeye devam etti.

İstihdamın Adresi ASELSAN

ASELSAN, profesyoneller için her zaman bir cazibe merkezi oldu. 2021’de iş sürekliliğini daha kaliteli hale getirecek insan kaynakları uygulamalarına imza attık. Ailemize 1.176 kişiyi daha katarak çalışan sayımızı 9.460 kişiye ulaştırdık.

Sürdürülebilir Bir Gelecek İçin Çalışıyoruz

Ülkemizin sahip olduğu öncelikler şirketimiz için yol göstericidir. Sürdürülebilirlik, odak konularımızın başında yer almaktadır. Şirketimizin operasyonlarında ve stratejisinde ön planda tuttuğu bütüncül sürdürülebilirlik yaklaşımını, Karbon Salınım Raporlaması ile sağlanan uluslararası düzeydeki başarı ile hem yatırımcılarımızın hem de tüm paydaşlarımızın bilgisine sunduk. ASELSAN olarak küresel ortalamanın üzerinde bir puan alarak iklim değişikliği çalışmalarımızı sürdürdük. 2021’de şirketimiz yıllardır koruduğu İklim Lideri unvanına bir yenisini daha ekleyerek Yeşil Dünya Elçisi oldu ve Uluslararası Green Apple Çevre Ödülleri’nde gümüş ödülü aldı. Kullandığımız kaynakların sorumlu ve etkin yönetimi doğrultusunda, faaliyetlerimizde bilinçli ve verimli enerji kullanımını gözeten bir yönetim yaklaşımı olan ISO 50001:2018 Enerji Yönetim Sistemi’nin uygulama sürecini başarıyla yönetmeye 2021’de de devam ettik.”

ASELSAN Yönetim Kurulu Başkanı ve Genel Müdürü Prof. Dr. Haluk Görgün, “Bu başarılara yetkin insan kıymetlerimiz ve tedarikçilerimizle birlikte koştuk. Tüm paydaşlarımıza bize güvendikleri ve hep yanımızda oldukları için teşekkür eder, başarımızın artarak devam etmesini temenni ederim” diyerek sözlerini tamamladı.",
14,aselsanin-kurumsal-notu-tarihi-zirvesinde,https://www.aselsan.com/tr/haberler/detay/14/aselsanin-kurumsal-notu-tarihi-zirvesinde,ASELSAN'IN KURUMSAL NOTU TARİHİ ZİRVESİNDE,10 Aralık 2021,0 dk,https://wwwcdn.aselsan.com/api/file/haber_blog_galeri.jpg,"ASELSAN, Sermaye Piyasası Kurulunun kurumsal yönetim ilkeleri baz alınarak bağımsız bir derecelendirme şirketi tarafından yapılan değerlendirmede geçen yıl 10 üzerinden 9,29 olan notunu bu yıl 9,35’e yükseltti.

Kurumsal Yönetim Derecelendirme yolculuğuna 2012 yılında en iyi ikinci başlangıç notunu alarak başlayan ASELSAN, notunu her yıl daha da ileriye taşıdı.

Alınan notlar ASELSAN'ın SPK Kurumsal Yönetim İlkelerine büyük ölçüde uyum sağladığı, gerekli politika ve önlemleri uygulamaya aldığı, yönetim ve iç kontrol mekanizmalarını etkin bir şekilde oluşturup işlettiği, kurumsal yönetim risklerinin çoğunun tespit edilip aktif bir şekilde yönetildiği, pay ve menfaat sahiplerinin haklarının adil şekilde gözetildiği, kamuyu aydınlatma ve şeffaflık faaliyetlerinin en üst düzeyde olduğu ve yönetim kurulunun yapı ve işleyişinin en iyi uygulama kategorisinde olduğunu ifade ediyor.

Dünyanın en büyük 48’inci savunma sanayii şirketi olan ASELSAN, gerek her yıl ivmelenerek artan kârlı büyümesi gerekse kurumsal yönetim ve sürdürülebilirlik konularına verdiği önemle borsa genelinden pozitif olarak ayrışıyor.

1975 yılında kurulan ASELSAN, geçmişinden gelen bilgi ve tecrübeyle haberleşme ve bilgi teknolojileri, radar, elektronik harp, elektro-optik, aviyonik, insansız sistemler, silah sistemleri, hava savunma ve füze sistemleri gibi savunma teknolojilerinin yanında; enerji, ulaşım, güvenlik, trafik, otomasyon ve medikal sistemler gibi sivil alanlarda da özgün ürünler geliştirip üreten bir teknoloji firması olarak çalışmalarını sürdürüyor.",
18,finansal-teknolojilere-aselsan-imzasi,https://www.aselsan.com/tr/haberler/detay/18/finansal-teknolojilere-aselsan-imzasi,FİNANSAL TEKNOLOJİLERE ASELSAN İMZASI,27 Eylül 2021,2 dk,https://wwwcdn.aselsan.com/api/file/haber_blog_galeri.jpg,"Türkiye’nin Savunma Elektroniğinde Lider Şirketi ASELSAN, Yepyeni Bir Sivil Alana Giriş Yapıyor:  FİNANSAL TEKNOLOJİLER

Başta savunma elektroniği olmak üzere, güvenlikten ulaştırmaya, sağlıktan enerjiye savunma dışında da pek çok alanda son yıllarda dikkat çekici bir performans sergileyen ASELSAN finansal teknolojiler alanına girerek faaliyet alanlarına bir yenisini ekliyor. Finansal teknolojiler alanına giriş, ASELSAN’ın hem önümüzdeki dönemde alacağı siparişlere hem de müşteri portföyüne çeşitlilik olarak yansıyacak.

ASELSAN’ın finansal teknolojiler alanındaki projeleri pek çok farklı alt başlığa ve buna uygun olarak gerek kamuda gerek özel sektörde müşteri çeşitlendirmesine odaklanacak. Yeni nesil bankacılık teknolojilerinden ödeme kaydedici cihazlara kadar muhtelif başlıklar içeren bu arenada artık ASELSAN ismi de yer alacak.

Finans sektöründe faaliyet gösteren tüm kurumların hizmetlerinin daha etkin bir şekilde yönetilmesinde teknolojinin önemi her geçen gün artmaktadır. Bu farkındalıkla ASELSAN, finans sektöründe yaşanan hızlı değişimleri gözeterek, finansal teknolojilerde yaşanan gelişmeleri takip etmek ve bu alandaki iş geliştirme fırsatlarını değerlendirmek amacıyla organizasyonunu yapılandırdı.

ASELSAN’ın sahip olduğu teknolojik birikim, kuruluş misyonuyla uyumlu olarak ve kamu yararını en üst seviyede gözeterek finansal teknolojiler alanında paylaşıma açılıyor. Türkiye’nin Ar-Ge ve inovasyon liderlerinden biri olan ASELSAN, tasarımdan üretime, satıştan satış sonrası desteğe mühendisliğin her aşamasındaki tecrübesini finans sektörüyle paylaşacak. Bu paylaşım sırasında sadece savunma alanındaki teknolojik gücüne odaklanmak yerine her zaman olduğu gibi yerlileştirme ve millileştirme önceliğini koruyarak finansal teknolojiler alanındaki yerel tedarikçi ekosisteminin gelişmesine de katkı sağlayacak.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN konuyla ilgili olarak şunları söyledi:

“Türkiye’mizin teknolojik bağımsızlık mücadelesi için 46 yıl önce yola çıktık. Savunma alanındaki liderliğimizin yanı sıra sağlıktan ulaştırmaya pek çok sivil alanda da ülkemizin ihtiyaçlarına zamanında ve üstün kaliteyle cevap verdik. Bu sorumluluk bilinci ile bugüne kadar olduğu gibi yarın da teknolojik yatırımlarımıza hız kesmeden devam edeceğiz. Bu alanda yaptığımız yatırımlara finansal teknolojiler alanına girerek yeni bir halka eklemekten memnuniyet duyuyoruz.

Savunma teknolojilerinde bugüne kadar kazandığımız her çeşit tecrübeyi finansal teknolojiler alanına da yansıtacağız. Donanımdan yazılıma kadar uçtan uca sistem teknolojisi üretebilme yeteneğimizi finansal teknolojilerde kullanacağız. Kamu yararını her zaman en üst seviyede gözeten ASELSAN bu yeni faaliyet alanında da kendisine ihtiyaç duyulan her başlıkta yer alacak.

Yerlileşme ve millileşme vizyonumuzu bugüne kadar faaliyet gösterdiğimiz her alana taşıdık. Finansal teknolojiler alanında göstereceğimiz faaliyetlerle hâlihazırda yurtdışından temin edilen ürün ve sistemleri üreterek önemli bir kaynağın ülkemizde kalmasının bir parçası olmak bizim için muazzam bir gelişmedir. Ayrıca, savunma teknolojilerinde sıklıkla kullandığımız bilgi güvenliği ve kriptoloji gibi alanlardaki donanım ve yazılım tecrübemizi ilerleyen dönemde finansal piyasalarda kullanılmak üzere ürünlere, sistemlere ve çözümlere dönüştüreceğiz. Bugün imzaladığımız 129,7 milyon ABD Doları tutarındaki sözleşme ile ülkemizin lider finans kuruluşlarının yanında finansal teknolojiler alanına giriş yapmaktan ve onların çözüm ortağı olmaktan büyük gurur duyuyoruz.”",
22,aselsan-bu-yil-da-dunya-devleri-arasinda,https://www.aselsan.com/tr/haberler/detay/22/aselsan-bu-yil-da-dunya-devleri-arasinda,ASELSAN BU YIL DA DÜNYA DEVLERİ ARASINDA,29 Temmuz 2021,2 dk,https://wwwcdn.aselsan.com/api/file/haber_blog_galeri.jpg,"ASELSAN, elde ettiği cirolarla rekorlar kırarken, global arenada da başarılarını tescilliyor. Türk Silahlı Kuvvetlerini Güçlendirme Vakfı'nın bir kuruluşu olan ASELSAN, Dünyanın ilk 100 Savunma Sanayii Şirketi (Defense News Top 100) listesine ilk kez 2008 yılında 97’nci sıradan girmişti. Ulusal ve global başarılarını katlayarak büyüten, Ar-Ge ve inovasyonu temel alarak milli savunma sanayinin lider şirketi olan ASELSAN, geçen yıl çıktığı 48’inci sıradaki yerini bu yıl da korudu.

“ASELSAN durmaz, duramaz”

ASELSAN Yönetim Kurulu Başkanı ve Genel Müdürü Prof. Dr. Haluk Görgün, bu sonucun büyüme vizyonu doğrultusunda durmadan çalışmanın ve ilerlemenin bir sonucu olduğunu söyledi. Hedeflerinin çok daha üst sıralar olduğunu belirten Prof. Dr. Görgün şöyle devam etti:

“2020 yılı, ASELSAN açısından olumsuzlukların fırsata çevrildiği, verimli ve etkin çalışmalarımızın kesintisiz devam ettirildiği bir dönem oldu. Pandemi dönemi tüm dünyayı zorlarken, kurumsal zeka kavramını da gündeme getirdi. Zekanın en temel iki referansı olan uyum sağlama ve problem çözme becerilerinin şirketlerde kurumsallaşması gerektiğini bizlere gösterdi. Her türlü zorluğa ve değişime karşı hazır bulunuşluk seviyemizin olgunlaşması, önceliklerimizin yeniden belirlenmesi ve yeni yetkinliklerin kazanılması açısından pandemi döneminin kazanımlarına odaklanmak çok daha doğru olacak. Bu açıdan baktığımızda, Pandemi döneminde ASELSAN Ailesi olarak iyi bir sınav verdiğimize inanıyorum.

Bu dönemde ‘ASELSAN durmaz, duramaz’ dedik ve faaliyetlerimize bir gün olsun ara vermedik. ASELSAN, pandemi nedeniyle ülkeler arası hareketliliğin tümüyle durduğu 2020 yılında bile ihracattaki koşusuna kesintisiz devam etti. Şirket 2020 yılı içinde 6 yeni ülke ile sözleşme imzalayarak ülkemizin ihracat hacmine katkı sağladı.

Ar-Ge’ye verdiğimiz destekler sonucu ortaya koyduğumuz çözümler bizi bu noktalara taşıdı. Yerli ve milli savunma sanayinin lokomotif şirketi olarak ciromuz 2020 yılında bir önceki yıla göre %24 büyüyerek 16 Milyar TL’yi aştı. Yakın geçmişte %38 olan yurt içi tedarikçilerden alım oranımızı 2020 itibarıyla %70’lerin üzerine taşıdık. Bu dönüşümü sadece ASELSAN olarak değil yetkin ve kapsamlı tedarikçi firmalarımızla birlikte başardık.

Devletimizin desteğini her zaman ve her yerde yanımızda hissettik. Türk Milletinin göz bebeği ve bizlere emaneti olan ASELSAN’ı çok daha ileriye taşımak için durmadan, yorulmadan çalışmaya devam edeceğiz. Yerli ve milli başarılarımızda, global arenadaki saygınlığımızda ve ulaştığımız prestijli noktada ASELSAN’a inanan ve destek veren başta Cumhurbaşkanımız Sayın Recep Tayyip Erdoğan’a, Savunma Sanayii Başkanlığımıza, devletimizin tüm yetkililerine ve kuşkusuz fedakar ASELSAN çalışanlarına gönülden teşekkür ederim.”

Dünya Çapında Saygın ve Tarafsız Liste

Defense News dergisi tarafından her yıl bir önceki yılın savunma satışları baz alınarak yayınlanmakta olan ''Defense News Top 100'' dünyanın en prestijli savunma sanayi listesi olarak kabul ediliyor. Türk Ordusu ve güvenlik güçlerinin elektronik cihaz ve sistem alanında en önemli kaynağı olan ASELSAN, listede daha yukarıda yer almak için çalışmalarına devam ediyor.",
24,aselsan-mesleki-ve-teknik-anadolu-lisesi,https://www.aselsan.com/tr/haberler/detay/24/aselsan-mesleki-ve-teknik-anadolu-lisesi,ASELSAN MESLEKİ VE TEKNİK ANADOLU LİSESİ,28 Temmuz 2021,1 dk,https://wwwcdn.aselsan.com/api/file/haber_blog_galeri.jpg,"ASELSAN Mesleki ve Teknik Anadolu Lisesi, kuruluşunun üçüncü yılında gelişim ve kariyer odaklı yeni eğitim fırsatları sunmaya devam ediyor.

MEB ile ASELSAN arasında savunma sanayiine nitelikli eleman yetiştirmek amacıyla imzalanan protokol kapsamında bu alandaki ilk mesleki ve teknik Anadolu Lisesi 2019 yılında kurulmuştu. ASELSAN MTAL, öğrencilerine hem eğitimde hem de eğitim sonrası sunduklarıyla kendi kulvarında benzersiz bir okul olma özelliğini taşıyor.

En yetkin elemanlar burada yetişiyor

ASELSAN’ın geçtiğimiz aylarda mesleki eğitim alanında Erasmus+ akreditasyonu başvurusu kabul edilmişti. Program ile ASELSAN çalışanlarının mesleki alanlarıyla ilgili yurt dışında yürütülen faaliyetlere katılarak sahip oldukları yeterlilik ve becerilerin geliştirilmesi sağlanacak. Erasmus+ akreditasyonu kapsamında ASELSAN MTAL öğretmen ve öğrencilerinin de uluslararası hareketlilik programlarına dahil edilmesi planlanıyor.

Öte yandan okul bünyesinde kurulacak atölyede eğitim alan öğrenciler, teorik eğitimlerini pratik sahada geliştirme fırsatını yakalayacak. Öğrencilerin ASELSAN staj programları ile deneyim kazanması da sağlanmış olacak. Eğitim sonrasında ASELSAN istihdam programı ile öğrencilerin çalışma potansiyeli zaman kaybetmeden iş gücüne dahil edilebilecek.

5 yıllık seçkin bir eğitim içeriği

ASELSAN Mesleki ve Teknik Anadolu Lisesi ""Savunma Elektronik Sistemleri"" ve ""Savunma Mekanik Sistemleri"" olmak üzere iki dalda, 5 yıllık, seçkin bir eğitim içeriğine sahip. Her iki dalın öğretim programları savunma sanayi ihtiyaçlarına yönelik olarak ASELSAN ve Milli Eğitim Bakanlığı Mesleki ve Teknik Eğitim Genel Müdürlüğü tarafından oluşturulan bir çalışma ekibiyle özel olarak geliştirildi. Alan ve dal derslerinden bazıları ASELSAN eğiticileri tarafından verilecek şekilde planlandı. Okul öğretmenlerinin hizmet içi eğitimlerinin bir kısmı da yine ASELSAN uzmanları tarafından koordine edilecek. Ayrıca okul bünyesindeki savunma sanayii odaklı atölye ve laboratuvarların kurulumu ve donatılması da yine ASELSAN, Savunma Sanayii Başkanlığı ve Milli Eğitim Bakanlığının ortak iradesinde gerçekleşecek.

Gençlerin sosyal gelişimlerine de destek

ASELSAN Mesleki ve Teknik Anadolu Lisesi, bu akademik imkanların yanında sportif ve kültürel faaliyetlerle de öğrencilerin gelişimine katkıda bulunabilecek bir altyapıya sahip. Öğrencilerin çeşitli enstrümanları çalmayı müzik öğretmenleri eşliğinde öğrenebilmeleri için bir de müzik odası kuruldu. Kapalı spor salonu ve modern ekipmanlarla donatılmış fitness salonu sayesinde de öğrencilerin takım sporları ve bireysel aktiviteler yapabilecekleri sağlıklı bir ortam oluşturuldu. Ayrıca doğa ve kış sporları etkinlikleri ile de öğrencilerin doğayla ilişkilerinin de kopmaması sağlanıyor.",
26,aselsandan-genclere-parlak-bir-gelecek,https://www.aselsan.com/tr/haberler/detay/26/aselsandan-genclere-parlak-bir-gelecek,ASELSAN'DAN GENÇLERE PARLAK BİR GELECEK,08 Temmuz 2021,1 dk,https://wwwcdn.aselsan.com/api/file/haber_blog_galeri.jpg,"Liselere Geçiş Sınavı (LGS) tercihleri 5 Temmuz Pazartesi günü başladı. 16 Temmuz’a kadar devam edecek tercihlerle öğrenciler geleceklerine yön verecek. Savunma sanayinde ihtiyaç duyulan nitelikli iş gücünün yetiştirilmesine katkı sağlamak amacıyla kurulan ASELSAN Mesleki ve Teknik Anadolu Lisesi de parlak bir geleceği hedefleyen yeni öğrencilerini bekliyor.

En yetkin elemanlar burada yetişiyor

MEB ile ASELSAN arasında savunma sanayiine nitelikli eleman yetiştirmek amacıyla imzalanan protokol kapsamında bu alandaki ilk mesleki ve teknik Anadolu Lisesi 2019 yılında kurulmuştu. ASELSAN MTAL, öğrencilerine hem eğitimde hem de eğitim sonrası sunduklarıyla kendi kulvarında benzersiz bir okul olma özelliğini taşıyor. 2019’da 0,46'lık yüzdelik dilimden öğrenci alınan okul, geçen yıl 0,33'lük yüzdelik dilimden öğrenci aldı.

ASELSAN’ın geçtiğimiz aylarda mesleki eğitim alanında Erasmus+ akreditasyonu başvurusu kabul edilmişti. Program ile ASELSAN çalışanlarının mesleki alanlarıyla ilgili yurt dışında yürütülen faaliyetlere katılarak sahip oldukları yeterlilik ve becerilerin geliştirilmesi sağlanacak. Erasmus+ akreditasyonu kapsamında ASELSAN MTAL öğretmen ve öğrencilerinin de uluslararası hareketlilik programlarına dahil edilmesi planlanıyor.

Öte yandan okul bünyesinde kurulacak atölyede eğitim alan öğrenciler, teorik eğitimlerini pratik sahada geliştirme fırsatını yakalayacak. Öğrencilerin ASELSAN staj programları ile deneyim kazanması da sağlanmış olacak. Eğitim sonrasında ASELSAN istihdam programı ile öğrencilerin çalışma potansiyeli zaman kaybetmeden iş gücüne dahil edilebilecek.

5 yıllık seçkin bir eğitim içeriği

ASELSAN Mesleki ve Teknik Anadolu Lisesi ""Savunma Elektronik Sistemleri"" ve ""Savunma Mekanik Sistemleri"" olmak üzere iki dalda, 5 yıllık, seçkin bir eğitim içeriğine sahip. Her iki dalın öğretim programları savunma sanayi ihtiyaçlarına yönelik olarak ASELSAN ve Milli Eğitim Bakanlığı Mesleki ve Teknik Eğitim Genel Müdürlüğü tarafından oluşturulan bir çalışma ekibiyle özel olarak geliştirildi. Alan ve dal derslerinden bazıları ASELSAN eğiticileri tarafından verilecek şekilde planlandı. Okul öğretmenlerinin hizmet içi eğitimlerinin bir kısmı da yine ASELSAN uzmanları tarafından koordine edilecek. Ayrıca okul bünyesindeki savunma sanayii odaklı atölye ve laboratuvarların kurulumu ve donatılması da yine ASELSAN, Savunma Sanayii Başkanlığı ve Milli Eğitim Bakanlığının ortak iradesinde gerçekleşecek.

Gençlerin sosyal gelişimlerine de destek

ASELSAN Mesleki ve Teknik Anadolu Lisesi, bu akademik imkanların yanında sportif ve kültürel faaliyetlerle de öğrencilerin gelişimine katkıda bulunabilecek bir altyapıya sahip. Öğrencilerin çeşitli enstrümanları çalmayı müzik öğretmenleri eşliğinde öğrenebilmeleri için bir de müzik odası kuruldu. Kapalı spor salonu ve modern ekipmanlarla donatılmış fitness salonu sayesinde de öğrencilerin takım sporları ve bireysel aktiviteler yapabilecekleri sağlıklı bir ortam oluşturuldu. Ayrıca doğa ve kış sporları etkinlikleri ile de öğrencilerin doğayla ilişkilerinin de kopmaması sağlanıyor.

ASELSAN Mesleki ve Teknik Anadolu Lisesi hakkında detaylı bilgi için: https://aselsanmtal.meb.k12.tr",
27,dunyamizi-savunuyoruz,https://www.aselsan.com/tr/haberler/detay/27/dunyamizi-savunuyoruz,DÜNYAMIZI SAVUNUYORUZ,28 Haziran 2021,1 dk,https://wwwcdn.aselsan.com/api/file/haber_blog_galeri.jpg,"Cumhurbaşkanlığı İnsan Kaynakları Ofisi (CBİKO) önderliğinde ve ASELSAN iş birliği ile “Ülkemizdeki Kullanıma Uygun Su Miktarı Nasıl Arttırılır?” konulu proje yarışması başlıyor. Yaşanabilir bir dünya için teknolojinin seferber edilmesi ana fikri ile başlatılan yarışmaya başvurular 14 Haziran 2021 itibarıyla başladı. Başvuruları 13 Ağustos 2021 tarihine kadar devam edecek yarışmaya, Türkiye ve yurt dışında yaşayan Türk vatandaşı üniversite öğrencileri ve mezunları takımlarını oluşturarak katılabilecek.

Başvurular Yetenek Kapısı’ndan

Yarışmacılar kayıt işlemlerini CBİKO tarafından oluşturulan Yetenek Kapısı (www.yetenekkapisi.org) üzerinden gerçekleştirecek. Öğrencilerin yarışmaya katılabilmesi için gerekli kriterler, Yetenek Kapısı Platformu’nda ilan edilecek.

Öğrencilerin hazırlayacağı projeler; bilimsel yetkinlik, endüstrileşmeye yakınlığı ve etkisi ile proje planının uygunluğu/uygulanabilirliği gibi konular dikkate alınarak değerlendirmeye tabi tutulacak. Yarışmada ilk üçe giren ekipler, maddi ödülün yanı sıra çeşitli hediyeler kazanma şansına sahip olacak. Dereceye giren yarışmacılar ayrıca ASELSAN tesislerinde düzenlenecek teknik gezide ağırlanacak.

Yarışma Başlıkları

Yarışmacılar “Ülkemizdeki Kullanıma Uygun Su Miktarı Nasıl Arttırılır?” konseptine uygun teknoloji tabanlı bir proje çözümü ile katılım sağlayabilecek.

Yarışma katılımcıları kullanıma uygun su miktarının arttırılması için;

• Su şebekelerinin şehir girişlerinde organik/inorganik kirlilik ölçümlerine yönelik elektronik/yazılım tabanlı çözümler

• İHA ve uydu görüntüleri ile kuraklık takibi

• Barajlardaki toplam su miktarının artırılması ve dağıtma esnası kayıpları engelleyecek otonom kontrol sistemleri geliştirilmesi

• Yer altı sularının şehir su şebekelerine karışmasının elektronik yöntemlerle tespiti

• Daha az su ile temizlik yapacak elektronik sistem önerileri

• Kişisel su kullanımının takibine yönelik yazılım uygulamaları

başlıklarında proje sunabilecek.",
28,turkiyenin-ilk-haberlesme-elektronik-harp-egitim-sistemi,https://www.aselsan.com/tr/haberler/detay/28/turkiyenin-ilk-haberlesme-elektronik-harp-egitim-sistemi,TÜRKİYENİN İLK HABERLEŞME ELEKTRONİK HARP EĞİTİM SİSTEMİ,24 Haziran 2019,1 dk,https://wwwcdn.aselsan.com/api/file/haber_blog_galeri.jpg,"14 Eylül 2012 tarihinde MİKES A.Ş ile Savunma Sanayi Başkanlığı (SSB) arasında imzalanan Radar Karıştırma ve Aldatma Simülatörü (RAKAS) ve Muhabere Karıştırma ve Aldatma Simülatörü (MUKAS) Tedariki Projeleri kapsamında, muhabere elektronik destek ve elektronik taarruz yeteneklerinin bir arada bulunduğu MUKAS Sistemi ve OPKAR Alt Sistemleri, saha testlerinden başarıyla geçti. Sistemler, 24 Haziran 2019 tarihinde Türk Silahlı Kuvvetleri (TSK) Elektronik Harp Komutanlığına teslim edildi.

Son yıllarda hızla gelişen ve operasyonlarda önemli bir yere sahip olan Elektronik Harp sistemlerinin etkin kullanımı, dost birliklerin savunmasının ve koordinasyonunun güçlenmesi sonucu taraflar arasında stratejik üstünlüğe olanak sağlamaktadır. Operasyon sırasında haberleşme sistemleri karıştırılabilir, aldatılabilir veya istihbarat verileri toplanabilir. Bu durumlar oluştuğundaki etkilerin ve analiz edilerek karşı taarruz tekniklerinin geliştirilmesinin gerçekçi elektromanyetik ortamlarda tecrübe edilmesi için MUKAS eğitim sistemi geliştirildi. Bu sayede Türk Silahlı Kuvvetleri Haberleşme Elektronik Harp Operatörleri gerçekçi deneyimlerle teknik kabiliyetlerini ileri seviyelere taşıyacak.

HF, UHF ve VHF frekans bantlarında tüm muhabere elektronik destek ve elektronik taarruz yeteneklerinin birlikte çalışabildiği, tek araç üzerinde olacak şekilde tasarlanan Türkiye'nin ilk simülatörü MUKAS,  Dünyada eşine pek rastlanmayan kapsamlı ve taktik saha kullanımına da uygun bir eğitim simülatörüdür.

Proje kapsamında MUKAS sistemi ile birlikte çalışabilen çok sayıda OPKAR Taşınabilir Elektronik Taarruz Sistemi teslimatı da gerçekleştirildi. OPKAR, tehdit haberleşme unsurlarını karıştırma veya zafiyete uğratma amacıyla tasarlanmış, mesh network yapısı oluşturularak operasyonlarda kullanılabilecek taşınabilir sistemlerdir. OPKAR-G1 ve OPKAR-G3 olarak kullanım senaryosuna bağlı olarak iki farklı konfigürasyonda çalışabilmektedir. OPKAR-G1 konfigürasyonu ile Uzaktan komuta edilebilen OPKAR saha birimleri tehdit telsiz unsurları gibi konumlandırılarak eğitim simülasyonlarında kullanılabilecektir. Yönlü antenlerle daha etkin karıştırma yapabilir hale gelen OPKAR-G3 konfigürasyonunun ise taktik saha operasyonlarında aktif olarak görev alması hedefleniyor.",
29,innoprom-2019-fuari,https://www.aselsan.com/tr/haberler/detay/29/innoprom-2019-fuari,INNOPROM 2019 FUARI,25 Haziran 2019,0 dk,https://wwwcdn.aselsan.com/api/file/haber_blog_galeri.jpg,"ASELSAN, Sanayi ve Teknoloji Bakanı Mustafa Varank, Ticaret Bakan Yardımcısı Gonca Yılmaz Batur ile Rusya Federasyonu Sanayi ve Ticaret Bakanı Denis Mantirov’un Ekaterinburg/Rusya’da açılışını birlikte gerçekleştirdiği InnoProm Fuarına katıldı.

ASELSAN, fuarda Sınır ve Sahil Güvenliği Çözümleri ve KORKUT Hava Savunma Sistemini sergiledi. Standımız, başta Tataristan Cumhurbaşkanı Rustam Minnihanov, Rusya Federasyonu Başbakan Yardımcısı Dmitry Kozak, Rusya Federasyonu Sanayi ve Ticaret Bakanı Denis Mantirov ve Azerbaycan Ticaret Bakan Yardımcısı Niyazi Seferov olmak üzere çok sayıda resmi delegasyon tarafından ziyaret edildi, iş birliklerine yönelik görüşmeler gerçekleştirildi.",
30,aselsan-yapti-basbakan-tanitti,https://www.aselsan.com/tr/haberler/detay/30/aselsan-yapti-basbakan-tanitti,ASELSAN YAPTI BAŞBAKAN TANITTI,25 Haziran 2019,1 dk,https://wwwcdn.aselsan.com/api/file/haber_blog_galeri.jpg,"Savunma sanayisinde geliştirdiği güçlü teknolojileri, sivil alanlara da başarıyla entegre eden ASELSAN, bu alandaki teknoloji ihracatının başarılı bir örneğini Kuzey Makedonya Cumhuriyeti'nde hayata geçirdi.

ASELSAN, 15,9 milyon avro tutarındaki sözleşmeyle ülkenin Sırbistan sınırından Yunanistan sınırına kadar uzanan ve Koridor-10 olarak adlandırılan yaklaşık 200 kilometrelik ücretli otoyolun üzerinde ""ücret toplama sahası ve sistem kontrol merkezi"" inşa etti.

Avrupa Kalkınma Bankası fonlarıyla finanse edilen projenin ihalesi, uluslararası ihale formatıyla yapıldı. İki aşamalı ihalenin ilk aşamasında firmaların yeterlilikleri değerlendirildi. İlk aşamayı ASELSAN ile Avrupa'dan toplam 5 uluslararası firma geçti. Fiyat tekliflerinin yarıştığı ikinci aşamada ise kazanan ASELSAN oldu.

Otoyol üzerindeki 7 ücret toplama istasyonu, kurulum ve altyapı hazırlık aşamaları tamamlandıkça devreye alındı.

Koridor-10 Otoyolu'ndaki Elektronik Ücret Toplama Sistemi, geçtiğimiz günlerde Kuzey Makedonya Başbakanı Zoran Zaev ve Karayolları Genel Müdürü Zoran Kitanov tarafından kamuoyuna tanıtıldı.

Elektronik Ücret Toplama Sistemi'nin yaygın kullanımıyla ülke, usulsüzlüklerin ortadan kalktığı, geçiş işlemlerinin hızlandığı tam otomatik ve modern bir sisteme kavuştu.

ASELSAN yeni ihalenin de adaylarından biri

Kuzey Makedonya Cumhuriyeti benzer bir sistemi ülkenin doğu-batı ekseninde uzanan Koridor-8 Otoyolu'na da kurmak için ihaleye hazırlanıyor. Yeni ihale de Avrupa Kalkınma Bankası gözetiminde uluslararası yarışma şeklinde yapılacak. İhale için en olgun çözüme sahip ASELSAN, en güçlü yüklenici adayları arasında bulunuyor.

ASELSAN tarafından kurulan sistemde, otomatik ve kartlı geçiş gişeleri bulunuyor. Sisteme abone olmak isteyen kullanıcılar ve abonelerin hesap işlemleri için gişe sahalarında satış servisi veren kiosklar yer alıyor. Aboneler hesaplarına internet ödeme yöntemleri veya akıllı telefonlarıyla da ulaşabiliyor.",
31,aselsan-38-yasinda,https://www.aselsan.com/tr/haberler/detay/31/aselsan-38-yasinda,ASELSAN 38 YAŞINDA,09 Mart 2014,1 dk,https://wwwcdn.aselsan.com/api/file/haber_blog_galeri.jpg,"ASELSAN Yönetim Kurulu Başkanı Necmettin BAYKUL, yöneticiler ve çalışanlar ile birlikte Anıtkabir'de saygı duruşunda bulundu. Atatürk'ün mozolesine çelenk bırakan BAYKUL, saygı duruşundan sonra Anıtkabir özel defterini imzaladı.

Yönetim Kurulu Başkanı BAYKUL, deftere şunları yazdı:

​""Yüce Atatürk,

Ülkemizi muasır medeniyetler seviyesinin üstüne çıkarmak, ulusumuzu daha müreffeh kılmak için koyduğunuz hedeflere, sarsılmaz bir inanç ve azimle koşmaya devam ediyoruz. Kuruluşumuzun 38inci yılını  kutladığımız bugün, bu inanç ve kararlılığımızın artarak süreceği sözünü vermek için, ASELSAN Ailesi olarak hep birlikte huzurunuza geldik. Minnet ve şükranlarımızı arz ediyor, huzurunuzda saygıyla eğiliyoruz.""

Türkiye'nin savunma devi

Türk Silahlı Kuvvetlerini Güçlendirme Vakfının bir kuruluşu olan ASELSAN, Ankara Macunköy ve Akyurt bölgelerindeki iki ana yerleşkede faaliyetlerini sürdürüyor. Gölbaşı'nda da Radar ve Elektronik Harp Sistemleri alanında Türkiye'nin en büyük tesisinin inşaatı devam ediyor.

​ASELSAN, Askeri Haberleşme Sistemleri, Radar ve Elektronik Harp Sistemleri, Elektro-Optik Sistemleri, Seyrüsefer ve Aviyonik Sistemleri, Savunma ve Silah Sistemleri, Komuta-Kontrol-Haberleşme-Bilgisayar-İstihbarat-Keşif ve Gözetleme (C4ISR) Sistemleri, Deniz Savaş Sistemleri, Profesyonel Haberleşme Sistemleri, Akıllı Ulaşım Sistemleri tasarımı, geliştirilmesi, imalatı, sistem entegrasyonu, modernizasyonu ve satış sonrası hizmetleri alanlarında teknoloji merkezi olarak çalışıyor.

Türkiye'yi temsil ediyor

Türk Silahlı Kuvvetlerinin teknoloji gereksinimini karşılayan en önemli milli kaynak olan ASELSAN, uluslararası savunma pazarındaki etkinliği ve pazar payını artırmak üzere çalışmalarına devam ediyor. ASELSAN, aralarında ABD, Almanya, Hollanda, İngiltere, Fransa, G.Kore'nin de bulunduğu 45 ülkeye direkt satışın yanı sıra ürünlerinin teknoloji transferi ile ortak üretim çalışmalarını da içerecek şekilde ihracat gerçekleştiriyor.",
32,kms-teslimati-tamam,https://www.aselsan.com/tr/haberler/detay/32/kms-teslimati-tamam,KMS TESLİMATI TAMAM,11 Mart 2014,2 dk,https://wwwcdn.aselsan.com/api/file/haber_blog_galeri.jpg,"ASELSAN tarafından geliştirilen Türkiye'nin ilk milli hava savunma sistemi olan Kaideye Monteli Stinger (KMS) teslimatları tamamlandı. Son beş KMS TSK'ya törenle teslim edildi.

ASELSAN Tesislerinde düzenlenen teslim töreninde konuşan Savunma Sanayii Müsteşarı Murad Bayar, KMS projesinin Türk savunma sanayiinde pek çok  uygulamanın önderliğini yaptığını söyledi. Projenin gündeme geldiği yıllarda yabancı alternatiflerin değerlendirmeye alındığını, çok zor karar süreçlerinin ardından milli olarak geliştirmeye karar verildiğini belirten Bayar, ""Bıçak sırtı tartışmalardı ama çok şükür ki bu şekilde başlanmış. Bugün itibariyle mükemmel bir ürün haline geldi"" diye konuştu. Bayar, Türk savunma sanayisinin üretim ve tasarımda belli bir noktaya geldiğini, bundan sonraki projelerdeki önceliklerinin Türk Silahlı Kuvvetlerine yetenek kazandırmak olduğunu söyledi.

Bayar, şöyle devam etti:

""Bunu ilk tartıştığımız yıllarda milli tasarım bir istisnaydı. Bugün artık hazır alım bir istisna haline geldi. Bu projede kazanılan teknoloji sayesinde yıllar içinde tank atış kontrol sistemleri, uzaktan komutalı silah sistemleri ve başka hava savunma sistemleri yaptık. Tüm bu projelerin kökeni KMS projesinden geliyor. Şu anda yüzden fazla proje yürüttüğümüzü göz önüne alırsak bunun 20 yıl sonrasını siz düşünün.""

ASELSAN Yönetim Kurulu Başkanı Necmettin Baykul, Hollanda Kraliyet Ordusu için de 18 adet KMS sistemi ürettiklerini ve müşterilerinin memnuniyetinin üst düzeyde olduğunu söyledi. Hollanda Ordusu için garanti sonrası bakım-onarım ve yedek parça tedariğine devam edildiğini belirten Baykul, ""Bunun on katı büyüklüğündeki KMS projesi için de TSK ile benzer bir sözleşme yapmanın ümidini taşımaktayım"" dedi.

Alçak irtifa hava savunmasının önemli bir kuvvet çarpanı olan KMS Sistemi, temel silah olarak Stinger füzesini kullanan ve tüm fonksiyonları bilgisayar denetimli, yüksek teknolojiye dayalı, gelişmiş bir hava savunma sistemi. 1989 yılında ihtiyaç analizi ve kavramsal tasarımı başlayan KMS projesi; fizibilite, konfigürasyon belirleme ve geliştirme çalışmalarının ardından 2001 yılında imzalanan seri üretim sözleşmesiyle hayata geçti. Prototip geliştirme dönemi ve seri üretim hattı kalifikasyon onayı kapsamında zorlu test ve sahra denemelerine tabi tutulan KMS Sistemleri ile bugüne kadar yapılan atışların tümünde tam isabet kaydederek büyük bir başarı kazandı.

KMS sistemi 2005 yılında açılan ihalede iki Alman firmasını eledi ve ve Hollanda ordusunun da tercihi oldu. KMS Sistemi, ATILGAN ve ZIPKIN olmak üzere iki ayrı konfigürasyon ile kullanıma sunuldu. Hareket halindeki zırhlı birlikleri hava akınlarından korumak için geliştirilen ATILGAN modelinde sistemler zırhlı paletli araca monte edilmiş olup, sistemde STINGER füzelerinin araç hareket ederken dahi atılabilmesini sağlayan stabilizasyon sistemi bulunuyor. Diğer konfigürasyon olan ZIPKIN Sistemi ise Kara, Deniz ve Hava Kuvvetlerinin sabit tesislerinin ve birliklerinin korunması için geliştirildi. ZIPKIN ve ATILGAN birimlerinin tüm fonksiyonları bilgisayar denetimli olup gece/gündüz her türlü hava şartlarında hedeflere otomatik olarak füze yönlendiriyor, takip ediyor ve ateş ediyor.",
33,aselsan-dijital-takograf-uretecek,https://www.aselsan.com/tr/haberler/detay/33/aselsan-dijital-takograf-uretecek,ASELSAN DİJİTAL TAKOGRAF ÜRETECEK,13 Mart 2014,3 dk,https://wwwcdn.aselsan.com/api/file/haber_blog_galeri.jpg,"TOBB Başkanı Hisarcıklıoğlu: ""2014 yılı başından itibaren bizim üreteceğimiz dijital takograflar kullanılmaya başlayacak.""

ASELSAN Yönetim Kurulu Başkanı Baykul: ""Bu projenin kısa sürede gerçekleşmesiyle ülkemizden önemli miktarda döviz çıkışını engellemiş olacağız.""

Dünyada sadece 4 ülke tarafından üretilebilen dijital takograf cihazı, ASELSAN, TOBB iştiraki TOBB UND Lojistik Yatırım AŞ ve TÜRKTRUST arasında imzalanan işbirliği sözleşmesi ile Türkiye'de de üretilecek. ASELSAN tarafından üretilen dijital takograflar, Türkiye'nin 1 milyar avrosunun da yurt içinde kalmasını sağlayacak.

ASELSAN Yönetim Kurulu Başkanı Necmettin Baykul, Türkiye Odalar ve Borsalar Birliği (TOBB) Başkanı Rifat Hisarcıklıoğlu, Ulaştırma, Denizcilik ve Haberleşme Bakanlığı Müsteşar Yardımcısı Talat Aydın ile TÜRKTRUST Yönetim Kurulu Başkanı Sabri Demirezen, ""Sayısal Takograf Cihazı Projesi"" imza töreni için ASELSAN'da bir araya geldi.

TOBB Başkanı Hisarcıklıoğlu, imzaladıkları sözleşmeyle ulaştırma alanında yeni bir dönemin başladığını söyledi. Türkiye'nin artık teknoloji ithal eden değil, teknoloji ihraç eden konumuna geldiğini ifade eden Hisarcıklıoğlu, bugüne ulaşmada savunma sanayisinin katkılarının çok büyük olduğunu, ülke olarak bu alanda ciddi bir teknolojik birikim yaratıldığını kaydetti.

Başlangıçta farklı amaçlarla geliştirilen ileri teknolojinin gün geçtikçe sivil hayatın ihtiyaçlarını karşılayacak gelişmeleri de tetiklediğini ifade eden Hisarcıklıoğlu, ""Bu bağlamda ASELSAN, birliğimiz iştiraki TOBB UND ve TÜRKTRUST işbirliği ile üretilecek dijital takograf, savunma sanayi teknolojisinin diğer sektörlere aktarımı açısından öncü bir model olacak"" dedi.

Türkiye'de yolcu ve yük taşımacılığının büyük bir kısmının karayolu ile yapıldığına işaret eden Hisarcıklıoğlu, bugün Türkiye'nin Avrupa'da çalışan 60 bin araçlık filosu ile uluslararası karayolu taşımacılığında dünya ikincisi konumuna geldiğini ancak halen kullanılan eski nesil takografların ülkenin bu konumuna yakışmadığını söyledi.

Eski nesil takografların manipülasyonlara son derece açık olduğunu, bu sebeple de trafik kazalarında birçok vatandaşın yaşamını yitirdiğini ifade eden Hisarcıklıoğlu, ""İşte üreteceğimiz dijital takograflar ve etkili denetim metotları buna son verecek. Dijital takograf projesi sayesinde çalışma süreleri ve hız ihlalleri şeffaf bir şekilde izlenebilecek"" diye konuştu.

ASELSAN, dünyada 5'inci üretim üssü olacak.

Dünyada sadece 4 ülkenin dijital takograf üretebildiğini belirten Hisarcıklıoğlu, şöyle konuştu:

""Dijital takograf dünyada kaç ülkede üretiliyor diye baktığımız zaman maalesef bütün dünya 4 tane ülkeye mahkûm durumda. İşte biz de bu çerçevede Türkiye'de bir ilki gerçekleştireceğiz. Proje kapsamında 1 milyar avroluk kaynağın ülke içinde bırakılmasını sağlayacağız. Bu, cari açığın azaltılmasına da katkı sağlayacak. Komşu ülkelere de bu takografları ihraç edeceğiz.""

""Bunu takım halinde başaracağız.""

ASELSAN Yönetim Kurulu Başkanı Necmettin Baykul da Sayısal Takograf Cihazı Projesinin önemine işaret ederek, ""Bu projenin kısa sürede gerçekleşmesiyle ülkemizden önemli miktarda döviz çıkışını önlemiş olacağız. Bunu bir takım halinde başaracağız"" dedi.

Ulaştırma, Denizcilik ve Haberleşme Bakanlığı Müsteşar Yardımcısı Talat Aydın ise uluslararası taşımacılık yapan ticari taşıtlarda sayısal takograf bulundurma zorunluluğu getirildiğini anımsatarak, o yükümlülüğün bir gereği olarak Sayısal Takograf Cihazı Projesini sahiplendiklerini söyledi. Kendilerine ortak ve paydaş olarak da TOBB'u seçtiklerini anlatan Aydın, bugüne kadar yurt dışından temin edilen bu cihazın, bundan sonra yurt içinde üretileceğini söyledi.

Türk malı dijital takograflar önümüzdeki yıl hazır olacak.

ASELSAN ve TOBB UND arasında imzalanan işbirliği sözleşmesi ile Türkiye'de ilk dijital takografın önümüzdeki yıl üretilmesi hedefleniyor. Türkiye'nin de taraf olduğu Uluslararası Karayolu Taşımacılığı Yapan Taşıtlarda Çalışan Personelin Çalışmalarına İlişkin Avrupa Anlaşması (AETR) uyarınca uluslararası taşımacılıkta 2010 yılı ve sonrasında üretilen araçlar için dijital takograf zorunlu hale getirilmişti.

Bu yılın Ocak ayında Bilim, Sanayi ve Teknoloji Bakanlığı tarafından yayımlanan yönetmelik gereğince 2014 yılından itibaren yurt içinde yük ve yolcu taşımacılığında kullanılan 3,5 ton üzeri  taşıma kapasitesine sahip kamyon ve kamyonetler ile 9 ve daha fazla yolcu taşıyan minibüs ve otobüslerin AB standartlarında dijital takograf kullanması zorunlu olmuştu.

Takografları değişecek yaklaşık 1 milyon araç ile trafiğe yeni çıkacak araçlarda kullanılacak ithal takografların maliyeti 1 milyar avro olarak hesaplanıyor. Bilim, Sanayi ve Teknoloji Bakanı Nihat Ergün de geçtiğimiz günlerde dijital takografın Türkiye'de üretilmesi halinde Bakanlık olarak gerekli desteği sağlayacaklarını ifade etmişti.

En ileri teknoloji ile üretilecek.

Türk dijital takografında AB normlarındaki standart takograf özelliklerinin dışında, GPS modülü ile anlık yer bilgilerinin sorgulanması, sesli uyarı modülü, sürücü davranışlarının izlenmesi gibi özelliklerin bulunması öngörülüyor. Sürücüler için kullanım kolaylığının en yüksek seviyede sağlanacağı takografta denetim otoriteleri için de uzaktan çıktı alma olanağı sağlanması planlanıyor. Sürücülerinin anlık verilerini saklamak zorunda olan firmalar için takografın uzaktan veri indirme özelliği ile maliyetli veri indirme çözümlerine gerek kalmayacak.

46 ülkeye ihraç edilecek.

Türk dijital takografı, başta AB olmak üzere, AETR'ye taraf olan 46 ülkeye TOBB UND tarafından kurulacak satış ve servis ağı üzerinden ihraç edilecek.

Dijital takograf

Takograf cihazı, araç hareket halinde iken anlık hız verilerinin ve sürücü çalışma saatlerinin kaydedildiği bir cihaz. Özellikle polis tarafından yapılan yol kontrollerinde takograf verileri esas alınıyor. Ancak, Avrupa Birliği'nde takograf verilerinin yol denetimlerinin yanı sıra firmalar tarafından da saklanması zorunlu. Avrupa Birliği'nde 2006 yılından bu yana dijital takograf sistemi kullanılıyor. Böylece trafik kazalarının önlenmesi açısından büyük önem taşıyan takograf cihazlarının manipülasyonu büyük ölçüde imkansız hale getirilmiş oluyor.",
34,aselsan-ve-rollsroyce-motor-kontrol-sistemleri,https://www.aselsan.com/tr/haberler/detay/34/aselsan-ve-rollsroyce-motor-kontrol-sistemleri,ASELSAN VE ROLLSROYCE MOTOR KONTROL SİSTEMLERİ,20 Mayıs 2014,3 dk,https://wwwcdn.aselsan.com/api/file/haber_blog_galeri.jpg,"ASELSAN  ve Rolls-Royce motor kontrol sistemleri alanında potansiyel işbirliği fırsatlarının araştırılmasına yönelik bir Mutabakat Muhtırası imzaladı.

Rolls-Royce Savunma, Müşteri İlişkileri Başkanı Bob Stoddart anlaşmayla ilgili şu açıklamalarda bulundu; “ASELSAN ekibiyle yapmış olduğumuz çok olumlu geçen ilk müzakerelerin ardından inanıyoruz ki motor kontrol sistemleri ve motor sağlığı izleme sistemleri alanlarında her iki şirketin de Türkiye pazarında işini büyütmesini sağlayacak heyecan verici fırsatlar olacaktır.  Bu Mutabakat Muhtırası bize daha anlamlı müzakereler yürütülmesine ve gelecek dönemdeki potansiyel işbirliği arayışlarına imkân vermektedir.”

Bob Stoddart, Türkiye’nin Rolls-Royce için önemli bir pazar olduğunu ve savunma sanayisinde muharebe uçağı, muharebe helikopteri, nakliye uçağı ve Türk Silahlı Kuvvetleri’ne güç sağlayan genişleyen motor filosuna destek sağlama alanlarında birçok heyecan verici işbirliği fırsatları sunduğunu belirtti.

Mutabakat metnini ASELSAN adına imzalayan Yönetim Kurulu Başkanı Dr. Hasan CANPOLAT da bu işbirliğinden doğacak sinerjinin ve çözümlerin hem Türkiye,  hem de küresel pazara fayda getireceğine inandıklarını belirtti.

Rolls-Royce Holding Hakkında

1. Rolls-Royce iki temel iş kolu olan Havacılık ve Denizcilik & Endüstriyel Güç Sistemleri (MIPS) konularında değişen dünyaya yönelik daha iyi güç sağlanmasını kendisine vizyon edinmiştir. Bu iki iş kolu kara, deniz ve hava kullanımına yönelik gaz türbinleri ve pistonlu motorlar gibi güçlü teknolojik platformlarla pazara hitap etmektedir.

2. Havacılık iş kolu, Sivil Havacılık ve Hava-Uzay Savunmasını içermektedir.  MIPS ise Denizcilik, Enerji & Nükleer ve Güç Sistemleri(RRPS)ni kapsar. 7 Mart 2014’te, Daimler RRPS alanındaki hisselerinin %50sinin Rolls-Royce Holding’e satılmasıyla ilgili niyetlerini bildrmişlerdir.16 Nisan 2014’te Rolls-Royce ve Daimler %50 özkaynak payı değerlemesi konusunda anlaştıklarını ilan etti. Satışın gelecek aylar içinde tamamlanması beklenmektedir.

3. Rolls-Royce’un 120’den fazla ülkede, 380’den fazla havayolları ve leasing müşterisi, 160 silahlı kuvvetler, 70 deniz kuvvetlerini içeren 4.000 denizcilik müşterisi ve 1.600 enerji ve nükleer müşterisi bulunmaktadır.

4. 4 temel iş odağımız şunlardır;

Müşteri – İşin merkezine müşterinin yerleştirilmesi

Odaklanma – Büyüme yönünün doğru tayin edilmesi

Maliyet– Sürekli verimlilik hedeflemesi

Nakit – Finansal performansın iyileştirilmesi

5. 2013 yılında, yıllık cirosu £15,5 milyar olup, bunun yaklaşık yarısı satış sonrası hizmetlerin sağlanmasından elde edilmiştir. 31 Aralık 2013 itibariyle kesin ve açıklanan ileriye dönük satış rakamları £71,6 dır.

6. 2013 yılında, Rolls-Royce araştırma ve geliştirmeye £1,1 milyar yatırım yapmıştır. Ayrıca, Rolls-Royce mühendislerini bilimsel araştırmada ön plana çıkartan 31 üniversitenin Teknoloji Merkezi’nden oluşan bir küresel ağı desteklemektedir.

7. Rolls-Royce’un 45 ülkede 17.000’den fazlası mühendis olmak üzere 55.000’den fazla çalışanı bulunmaktadır.

8. Rolls-Royce Grubu, stajyer ve yeni mezun istihdamına ve çalışan yeteneklerini geliştirmeye önem vermektedir. 2013 yılında, dünya çapındaki eğitim programları ile 379 yeni mezun ve 288 stajyer ile çalışılmıştır.

Detaylı bilgi için irtibat noktası:

Nick Britton

Pazarlama & İletişim Direktörü

Rolls-Royce Savunma

Tel: 0117 979 5943

Email: nick.britton@rolls-royce.com

ASELSAN Hakkında

1. ASELSAN, Türkiye’nin en büyük ve teknolojik derinliğe sahip savunma sanayii kuruluşudur.

2. Türk Silahlı Kuvvetlerini Güçlendirme Vakfı’nın bir kuruluşu olan ASELSAN, Askeri Haberleşme Sistemleri, Radar ve Elektronik Harp Sistemleri, Elektro-Optik Sistemleri, Seyrüsefer ve Aviyonik Sistemleri, Savunma ve Silah Sistemleri, C4ISR Sistemleri, Deniz Savaş Sistemleri, Profesyonel Haberleşme Sistemleri, Akıllı Ulaşım Sistemleri tasarımı, geliştirilmesi, imalatı, sistem entegrasyonu, modernizasyonu ve satış sonrası hizmetleri alanlarında teknoloji merkezi konumundadır.

3. 47 ülkeye ihracat yapan ASELSAN, Dünyanın ilk yüz savunma sanayi şirketi listesinde yer almaktadır.

4. 2013 yılında 1 milyar doları aşkın ciro yapan ASELSAN’ın ileriye yönelik imzaladığı projelerin tutarı 5 milyar dolara ulaşmaktadır.

5. ASELSAN’ın yüzde 60’ı mühendis olan 4.500 çalışanı bulunmaktadır. ASELSAN’ın 5 ülkede ortaklık kurduğu şirketleri bulunmaktadır.

6. 2013 yılında yaklaşık 1 Milyar ABD Dolarının üzerinde ciro yapan ASELSAN’da Ar-Ge’ye 383 Milyon ABD Dolar kaynak ayrılmış olup ASELSAN’ın savunma sanayi Ar-Ge’si içerisindeki payı ise %43’tür. Sözleşmeler kapsamında yürütülen geliştirme faaliyetlerinin yanı sıra özkaynaklarımız ile yürüttüğümüz Ar-Ge faaliyetleri de bulunmakta olup, parasal tutarı cironun %6’sı mertebesinde gerçekleşmektedir. 2013 yılında yapılan yatırımın %70’ı ilave teknoloji kazanımı amacıyla gerçekleştirilmiştir.

Detaylı bilgi için irtibat noktası:

Yücel ÖZDEMİR

Hava ve Deniz Programları Direktörü

ASELSAN MGEO Grubu, Çankırı Yolu 7.Km,

06750, Akyurt , Ankara

yozdemir@aselsan.com.tr

İş  : +90 312 8475300 / 4100​",
35,aselsan-istikrarli-buyumesini-surdurdu,https://www.aselsan.com/tr/haberler/detay/35/aselsan-istikrarli-buyumesini-surdurdu,ASELSAN İSTİKRARLI BÜYÜMESİNİ SÜRDÜRDÜ,27 Nisan 2021,2 dk,https://wwwcdn.aselsan.com/api/file/haber_blog_galeri.jpg,"ASELSAN’ın 2021 yılı ilk çeyrek finansal sonuçları açıklandı. Şirket, pandemi döneminde yaşanan küresel ekonomik daralmaya rağmen dönemi istikrarlı büyüme ve yüksek kârlılıkla tamamladı. ASELSAN’ın 3 aylık cirosu geçen yılın aynı dönemine göre %22 büyüyerek 3,2 Milyar TL’ye ulaştı.

Şirketin brüt kârı, geçen yılın ilk çeyreğine göre %24 seviyesinde artarken; Faiz, Amortisman ve Vergi Öncesi Kârı (FAVÖK) geçen yılın aynı dönemine kıyasla %23 artış göstererek 761 Milyon TL’ye yükseldi. FAVÖK marjı şirketin yıl sonuna ilişkin paylaştığı öngörü olan %20-22 aralığının üstüne çıkarak %24 olarak gerçekleşti. ASELSAN’ın net kârı da geçen yılın aynı dönemine göre %34 oranında artarak 1,2 Milyar TL seviyesine ulaştı. Şirketin özkaynaklarının aktife oranı %56 olarak gerçekleşti. Bakiye siparişleri toplamı da 9 Milyar ABD Doları olarak gerçekleşti.

ASELSAN’ın 2021 yılı ilk çeyrek finansal sonuçlarını değerlendiren Yönetim Kurulu Başkanı ve Genel Müdür Prof. Dr. Haluk GÖRGÜN şunları söyledi:

“2021 yılının ilk çeyreği dünyanın pandemiyle mücadelesinin ikinci yılına girdiği, ülkelerin pandeminin ekonomik hasarlarını asgari seviyeye indirmek için tüm yöntemleri denediği bir dönem oldu. ASELSAN olarak ülkemiz için üstlendiğimiz sorumluluğun tam bilinciyle faaliyetlerimize yine kesintisiz devam ettiğimiz bir çeyreği geride bıraktık. Müşterilerimizden çalışanlarımıza, tedarikçilerimizden toplumumuza her bir paydaşımızı gözeterek, her türlü sağlık tedbirini istisnasız alarak her zamanki disiplinimizle çalıştık. Bunun sonucunda 2021 yılının ilk çeyreğinde büyüme ve kârlılık göstergelerimizde belirgin bir ivmelenme yaşadık.

2021 yılının ilk ayları ASELSAN’ın kuruluş misyonunun, var olma nedeninin bir kez daha görünür olduğu bir dönem oldu. Ülkemize doğrudan veya dolaylı yoldan uygulanmaya çalışılan ambargolar savunmada kendi kendine yetebilirliğin önemini bir kez daha gözler önüne serdi. ASELSAN tarafından geliştirilip üretilen CATS Elektro-Optik Keşif, Gözetleme ve Hedefleme Sisteminin kullanıma alınması 45 yılı aşkın süredir devam ettirdiğimiz bağımsızlık mücadelesinin en güncel örneği oldu.”

“Savunma Sanayii Başkanlığının vizyonu ile Türkiye’nin teknolojik bağımsızlık mücadelesinde her geçen gün büyüyen tedarikçi ekosisteminin önemli bir parçasıyız. Oluşturduğumuz güç birliği şemsiyesi altında 2021 yılında tedarikçilerimizi finansal olarak destekleme çalışmalarını sürdürdük. Bu kapsamda sadece ilk çeyrekte 4 bini aşkın tedarikçilerimize 4 Milyar TL’ye yaklaşan ödeme yaparak finansal katkı sağladık.

Tedarikçi ağımızı daha etkin yönetmek, millileştirme çalışmalarımıza ivme kazandırmak ve uluslararası arenada rekabet gücümüzü arttırmak amacıyla direktörlük seviyesinde olan Sanayileşme ve Tedarik Direktörlüğümüzü, Tedarik Zinciri Yönetimi Genel Müdür Yardımcılığı olarak yapılandırdık. Hayata geçirdiğimiz yeni organizasyonla başta millileştirme olmak üzere savunma sanayine yeni firma kazandırılması konularında çok daha proaktif olacağız.”

ASELSAN’ın savunma dışı alanlardaki faaliyetlerine de değinen Prof. Dr. Haluk GÖRGÜN, şöyle devam etti:

“2020 yılının zorlu koşullarında milletimizin ihtiyacına çözüm bulabilmek amacı ile başlatılan solunum cihazı üretim seferberliğinde üzerimize düşeni yaparak on binlerce solunum cihazını Sağlık Bakanlığımızın hizmetine sunduk. 2021 yılı ilk çeyreğinde ani kalp durmalarında kritik müdahaleyi gerçekleştirecek Otomatik Eksternal Defibrilatör (OED) cihazımızın Fransa ve İtalya’ya ihracatlarını gerçekleştirdik.

“Finans sektöründe yaşanan hızlı değişimleri gözeterek, finansal teknolojilerde yaşanan gelişmeleri takip etmek ve bu alandaki iş geliştirme fırsatlarını değerlendirmek amacıyla organizasyonumuzu yapılandırdık. Güçlü finansal yapımız ve deneyimimiz ile finansal teknolojiler alanında da önemli bir teknoloji sağlayıcısı olmayı hedefliyoruz. Ciddi mühendislik yeteneği gerektiren bu alanda milli teknolojiler geliştirmek için gece gündüz çalışacağız.

İkinci yılına giren küresel salgın ve beraberinde gelen ekonomik sıkıntılar, şirketlerin güçlü finansal yapıya sahip olmasının önemini ortaya çıkardı. Güçlü özkaynaklarımız, düşük borçluluk oranlarımız ve kuvvetli bilançomuzla 2021 yılının kalan döneminde de aynı çalışma azmiyle ilerlemeye ve bunu finansal sonuçlarımıza aktarmaya devam edeceğiz. Savunma sanayiinde edindiğimiz deneyimin sivil birçok alana aktarılması sürecinde bizleri her zaman cesaretlendiren ve bu yolda liderlik eden Sayın Cumhurbaşkanımıza ve bu başarıda emeği geçen 9 bine yakın çalışanımıza teşekkür ederim.”",
37,aselsan-tum-zamanlarin-en-yuksek-satis,https://www.aselsan.com/tr/haberler/detay/37/aselsan-tum-zamanlarin-en-yuksek-satis,ASELSAN TÜM ZAMANLARIN EN YÜKSEK SATIŞ,24 Şubat 2021,4 dk,https://wwwcdn.aselsan.com/api/file/haber_blog_galeri.jpg,"ASELSAN 2020 yılı finansal sonuçlarını açıkladı. Şirketin cirosu 2020 yılında bir önceki yıla göre %24 büyüyerek 16 Milyar TL’yi aştı. Şirketin net kârı da geçen yıla göre %33 artışla 4,5 Milyar TL seviyesine ulaştı. Tahsilatlarını ihracat kaynaklı gelirlerle yüksek oranda artıran ASELSAN yılı kuvvetli nakit pozisyonu ile tamamladı.

3 kıtada 12 ülkeye yayılan satış ve üretim ağıyla dünyanın en büyük 48. savunma sanayi şirketi olan ASELSAN, 2020 yılını da rekor sonuçlarla tamamladı. Şirketin konsolide net satışları geçen yıla göre %24 oranında artarak 16 Milyar TL seviyesini aştı. Şirketin Faiz, Amortisman ve Vergi Öncesi Kârı (FAVÖK) %38 oranında yükselerek 4 milyar TL ile rekor seviyeye ulaştı. FAVÖK marjı ise öngörülerin de üzerine çıkarak %24,4 ile şirket tarihinin en yüksek seviyesinde gerçekleşti.

ASELSAN, pandemi nedeniyle ülkeler arası hareketliliğin tümüyle durduğu 2020 yılında ihracattaki koşusuna kesintisiz devam etti. Şirket 2020 yılı içinde 6 yeni ülke ile toplam 446 Milyon ABD doları tutarında sözleşme imzalayarak ülkemizin ihracat hacmine katkı sağladı. Yurt dışından yeni alınan siparişlerin katkısıyla yurt dışı bakiye siparişler 1 Milyar ABD doları eşiğini aşarak tarihi zirvesine ulaştı. Toplam bakiye siparişler de 9,5 Milyar ABD doları olarak gerçekleşti.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN, 2020 yıl sonu finansal sonuçlarıyla ilgili yaptığı değerlendirmede şunları söyledi:

“Pandeminin olumsuz etkilerinin her alanda hissedildiği 2020 yılında ülkemiz için taşıdığımız sorumluluğun bilincinde olarak, “ASELSAN durmaz, duramaz!” dedik ve faaliyetlerimize bir gün olsun ara vermedik. Salgının ilk etkilerinin görülmeye başladığı andan itibaren ASELSAN içinde çok etkin bir karar mekanizmasını hayata geçirdik. Bir taraftan Devletimizin ihtiyaç ve beklentilerini gözetirken, diğer taraftan da çalışanlarımızın sağlığı için her türlü tedbiri eksiksiz bir şekilde almaya çalıştık. 2020 yılında ASELSAN 3,3 Milyar TL seviyesinde Ar-Ge harcaması yaparak Teknoloji ve Ar-Ge alanındaki faaliyetlerini artırarak devam ettirdi. ASELSAN’a ürün ve hizmet sağlayan 4 bini aşkın tedarikçimizin pandemiden olumsuz etkilenmemesi için finansal ve operasyonel tüm imkânlarımızı seferber ettik. 2020 sonunda ulaştığımız yüksek ciro ve kârlılık rakamlarımız bir aile olmanın bilinciyle uyguladığımız bu yönetim stratejilerimizin sonucudur.

Pandeminin beraberinde getirdiği yeni koşullar dünya genelinde on yıllardır kanıksanmış ve kemikleşmiş olan iş yapış biçimlerini tümüyle yeniden şekillendirdi. Bu değişimin alışık olunmayan bir hızla gerçekleşmesi ise altyapı ve insan kaynağı itibariyle hazırlıksız olan şirketleri olumsuz etkiledi. ASELSAN uzun yıllardan beri değişime liderlik eden ve bu doğrultuda en değerli kıymeti olarak gördüğü nitelikli insan kaynağına yatırım yapan bir şirket. ASELSANIMIZIN insan kıymetleri Birliktelik, Mükemmellik, Gelişim, Yenilik ve Güven’den oluşan şirket değerlerimizin etrafında kenetlenerek 2020 yılının zorlu koşullarında gelişimimizin itici gücünü oluşturdu. ASELSAN ailemize 2020’de katılan yaklaşık 1.500 çalışanımızla bu değerler halkasını daha da kuvvetlendirdik ve yılı tüm zamanların en yüksek istihdam rakamıyla tamamladık.

ASELSAN olarak 3 kıtada 12 ülkeye yayılan satış ve üretim ağımızla küresel çaptaki etkinliğimizi hızla büyütmeye devam ediyoruz. 2 yıl önce hayata geçirdiğimiz Küresel Liderlik vizyonumuzun meyvelerini geçtiğimiz yıl itibariyle toplamaya başlamanın memnuniyetini yaşıyoruz. 2020 yılı en yüksek ihracat tahsilatının yapıldığı, en fazla ihracat siparişinin alındığı ve ihracat yapılan ülke sayısının 70’e çıkarıldığı çok verimli bir yıl oldu. Yurt dışı müşterilerimizle olan süreçlerimizi bulundukları ülkede, tam zamanında ve etkin olarak çözüme kavuşturma stratejimizin parçası olarak geçtiğimiz yıl 3 ülkede şirket kurduk, ofis ve şube açtık. Bu atılımlarla yurt içinde ve yurt dışındaki toplam iştirak ve şube sayımız 28 adede ulaştı.

Prof. Dr. Haluk GÖRGÜN; 2020 yılında sadece ASELSAN ve iştiraklerinin değil, birlikte çalışılan 4 bini aşkın tedarikçinin de finansal ihtiyaçlarını önceleyen bir anlayışla çalıştıklarını ifade etti. Prof. Dr. GÖRGÜN; geçtiğimiz yıl iş ortaklarına 12 Milyar TL’yi aşkın ödeme yaparak pandeminin neden olduğu likidite baskısını ekosistemde asgari seviyeye indirdiklerini söyledi.

ASELSAN’ın toplam alımları içerisinde yurt içi firmaların payı 2020 yılında %73'e yükseldi. Verilen her 10 siparişten 9 adedi KOBİ niteliğindeki firmalara yönlendirildi. ASELSAN yılı rekor seviyede nakit tahsilatıyla tamamlarken yıl boyu devam ettirilen başarılı işletme sermayesi yönetimi sayesinde şirket yılı net nakit pozisyonu ile kapattı. Şirketin yıl sonu nakit mevcudu 4 Milyar TL seviyesinde gerçekleşti.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN açıklamalarını aşağıdaki sözlerle noktaladı. “Savunma elektroniğinden sağlığa, haberleşme sistemlerinden finansal teknolojilere; enerji ve ulaşım sistemlerinden uzay teknolojilerine kadar faaliyette bulunduğumuz her alanda ürün ve hizmetlerimizin milletimize sağladığı faydaları gururla gözlemliyoruz. Pandemi koşullarının ağırlaştığı bir dönemde milletimizin hizmetine sunduğumuz solunum cihazımız bu ürünlerimizden bir tanesi oldu. ASELSAN, ortak çalıştığı konsorsiyum üyeleriyle birlikte çok kısa bir süre içerisinde 20.000 adedin üzerinde solunum cihazı üreterek Kovid-19 ile olan mücadelede sağlık camiamıza çok önemli bir destek sağladı. Solunum cihazlarımız Devletimizin koordinasyonunda dost ve kardeş ülkelerimizin de kullanımına sunuldu.

ASELSAN olarak hedefimiz faaliyet gösterdiğimiz tüm alanlarda yüksek standartlı teknolojik ürün ve hizmetler üreterek ülkemizin dışa bağımlılığını azaltmaktır. 45 yılı aşan deneyimi, yüksek mühendislik yeteneği ve finansal gücüyle ASELSAN bu hedefleri gerçekleştirmeye muktedirdir. Türk Milletinin göz bebeği ve bizlere emaneti olan ASELSAN’ı elde ettiği bu başarılı sonuçların çok daha ötesine taşımak için durmadan, yorulmadan çalışmaya devam edeceğiz. Başta çalışanlarımız olmak üzere tüm paydaşlarımıza bize güvendikleri ve hep yanımızda oldukları için teşekkür eder, başarımızın artarak devam etmesini temenni ederim.”",
38,turksat-ve-aselsandan-stratejik-is-birligi,https://www.aselsan.com/tr/haberler/detay/38/turksat-ve-aselsandan-stratejik-is-birligi,TÜRKSAT VE ASELSAN'DAN STRATEJİK İŞ BİRLİĞİ,19 Şubat 2021,1 dk,https://wwwcdn.aselsan.com/api/file/haber_blog_galeri.jpg,"Ulaştırma ve Altyapı Bakanı Adil Karaismailoğlu ve Savunma Sanayii Başkanı Prof. Dr. İsmail Demir’in katılımı ile Türksat A.Ş. Yönetim Kurulu Başkanı Prof. Dr. Kemal Yüksek, ASELSAN Yönetim Kurulu Başkanı ve Genel Müdürü Prof. Dr. Haluk Görgün, Türksat A.Ş. Genel Müdürü Hasan Hüseyin Ertok ve ASELSAN Genel Müdür Yardımcısı Bayram Gençcan tarafından Ka Bant Milli Uydu Haberleşme HUB Sistemi ve Modem Geliştirilmesi Projesi imzalandı.

Adil Karaismailoğlu, Türksat 5B’nin üretim çalışmalarının planlanan takvime uygun devam ettiğini, uydunun bu yılın ikinci yarısında uzaya gönderilmesinin planlandığını açıkladı. Yerli ve milli imkânlarla üretilen ilk haberleşme uydusu Türksat 6A’nın ise, 2022’de uzaydaki yerini alacağını aktardı.

Türksat 5B uydusunun en önemli özelliğinin, sahip olduğu 53 Gbps kapasiteli Ka Bant haberleşme sistemi olduğunu aktaran Karaismailoğlu, “Ka Bant sistemiyle mevcut geniş bant veri haberleşme kapasitemiz yaklaşık 15 kat artırılmış olacak. Haberleşme uydu filomuza katılacak yeni uydularla genişleyen Ka Bant kapasitesi için milli terminallerin geliştirilmesini amaçlıyoruz. Bu amaçla bugün, katma değerli uydu hizmetleri konusunda millileşme ve yerlileşme konusunda güzel bir iş birliğinin imzasını atıyoruz.” açıklamasında bulundu.

Sözü geçen uydulardan Türksat-6A kapsamında Ku-Bant ve X-Bant Görev Yükleri ASELSAN tarafından geliştiriliyor. Yine Türksat-5B Uydusu içinde de tarihçe kazanmak üzere ASELSAN birimleri de kullanılacak.

Karaismailoğlu, Türksat ile ASELSAN arasında Ka Bant Milli Haberleşme HUB Sistemi ve Modem Geliştirilmesi Projesi imza programına tanıklık edildiğini belirterek, şunları söyledi:

“Bugün atacağımız tarihi imzalarla, katma değerli uydu hizmetlerinden VSAT sistemlerinde kullanılan Ka Bant hizmetlerinde noktadan noktaya haberleşebilen HUB sistemi ve modemlerini yerli ve milli imkânlarla üreteceğiz. Bu kapsamında 150 modem üretilecek ve 2 HUB sistemi kurulacak. Oluşturulacak sistemle kurumsal müşteriler, ev kullanıcıları, askeri ve özel taktiksel uygulamalar için ürün satıcı gerçekleştirilecek.”

Cumhurbaşkanlığı Savunma Sanayii Başkanı Prof. Dr. İsmail Demir de söz konusu anlaşmanın yapılmasının memnuniyet verici olduğunu belirtti. Demir, “Bu tür teknolojiler sadece askeri değil, sivil alanda da önemli ölçüde uygulama alanında olacak. Türkiye’nin uzay kapasitesini yerli imkânlarla sağlamaya yönelik önemli adımlar teşkil edecek. Bunun devamının gelmesini bekliyoruz.” diye konuştu.",
40,korfezin-ulasiminda-aselsan-imzasi,https://www.aselsan.com/tr/haberler/detay/40/korfezin-ulasiminda-aselsan-imzasi,KÖRFEZİN ULAŞIMINDA ASELSAN İMZASI,09 Şubat 2021,1 dk,https://wwwcdn.aselsan.com/api/file/haber_blog_galeri.jpg,"Türkiye’nin teknoloji üssü ASELSAN, Körfez bölgesi için büyük bir öneme sahip olan Gebze-Darıca Metro Hattının sinyalizasyon sistem çözümleri ihalesini 17 milyon euro bedelle kazandı. ASELSAN, proje için yapılan ihalede, rekabetçi ve kapsam olarak en güçlü teklifi vererek ipi göğüsledi.

Ana yüklenici olan EZE İnşaat ile imzaların atıldığı projede çalışmalara hızlı bir şekilde başlandı.Toplamda 28 aracın (7 set) hizmet vereceği Gebze – Darıca metro hattı, 15,5 km. uzunluğunda ve 11 istasyondan oluşuyor. Metro, operatörsüz işletme (CBTC GoA4) olarak tanımlanan sinyalizasyon sistemine sahip olacak.

Yolcu Kapasitesi Artacak

ASELSAN’ın öz kaynaklarıyla geliştirdiği özgün sinyalizasyon teknolojisi sayesinde metro hatlarında kullanılmaya başlanan Haberleşme Tabanlı Tren Kontrol Sistemi ile aynı yönde hareket eden trenler arası servis zamanı aralıkları düşürülerek, taşınan yolcu kapasitesi artırılacak.

Sürücüsüz Metro Sinyalizasyon Sistemi

Haberleşme Tabanlı Tren Kontrol Sistemi (CBTC); Araç Üstü, Hat Boyu ve Kontrol Merkezi bileşenlerinden oluşuyor. Daha önceki sinyalizasyon projelerinde ASELSAN’ın geliştirdiği özgün sürücüsüz metro sinyalizasyon sistemi bu projede de kullanılacak. Araç Üstü Sinyalizasyon Sistemi; Kontrol Merkezinden haberleşme sistemi ile aktarılan verilerin alınması, işlenmesi, trendeki ilgili birimlere aktarılması, trenin belirlenen sınırlamalara uymaması durumunda otomatik tren koruma fonksiyonlarının işletilerek trene doğrudan müdahale edilmesi, trenin hassas konum, hız, durum verilerinin hesaplanması ve Kontrol Merkezine bildirilmesi gibi işlevleri yerine getiriyor. Sistem; konumlama, tren koruma, tren bütünlüğü kontrolü, kapı ve hız kontrolü gibi kritik fonksiyonları da yerine getirecek.

ASELSAN’ın geliştirdiği teknoloji ile bilgi ve sürüş güvenliği sağlanırken, enerji verimliliği anlamında da önemli yenilikler hayata geçiriliyor. Bunun yanında, metro ulaştırma sistem işletmecisi ve metro kullanıcısı için oldukça önemli özellikler olan; sistem kullanım kolaylığı, uzaktan yönetim, arızaları hızlı belirleme ve hızlı müdahale, bunun yanı sıra metro seferlerinde gecikmenin en aza indirilmesi özellikleri de ASELSAN Sistemi kapsamında yer alıyor.

İstanbul Metrosunda da Görev Aldı

ASELSAN, daha önce de M1 - Yenikapı-Otogar-Havalimanı-Kirazlı-Halkalı Metrosu hattında kullanılacak yeni 68 metro araç setinde (tren), Otomatik Tren Kontrol Sistemi Donanım ve Yazılımı Geliştirme Projesi, U1 – Gayrettepe – İstanbul Yeni Havalimanı Metro Sinyalizasyon Projesi ile U1 – Halkalı – İstanbul Yeni Havalimanı Metro Sinyalizasyon Projesinde görev aldı.

ASELSAN, yürüttüğü sinyalizasyon projeleri ile Türkiye’nin genel olarak ihtiyaç duyduğu tüm demiryolu sinyalizasyon ihtiyaçlarını karşılamayı hedefliyor. Yerli ve Milli sinyalizasyon teknoloji üreticisi olarak ASELSAN göreve başlamadan önce sinyalizasyon pazarı tamamen yabancı firmalar tarafından sağlanmaktaydı. ASELSAN geliştirdiği tasarım ve çözüm ile bu alanda yurt dışına bağımlılığı ortadan kaldırdı.",
43,turkiyenin-en-buyuk-teknoloji-yarismalari,https://www.aselsan.com/tr/haberler/detay/43/turkiyenin-en-buyuk-teknoloji-yarismalari,TÜRKİYE'NİN EN BÜYÜK TEKNOLOJİ YARIŞMALARI,05 Ocak 2021,0 dk,https://wwwcdn.aselsan.com/api/file/haber_blog_galeri.jpg,"Türkiye'nin gelişmesi, her alanda bağımsızlığını güçlendirmesi ve teknoloji üreten bir topluma dönüşmesini, ""Milli Teknoloji Hamlesi"" adı altında kendine hedef edinmiş TEKNOFEST Havacılık, Uzay ve Teknoloji Festivali, toplumun bütün katmanlarının bu hedefler doğrultusunda bilinçlendirilmesini ve ileri teknoloji projeleri geliştirecek insan kaynağının eğitilmesini ve desteklenmesini amaçlamaktadır.

Bu sene 21-26 Eylül 2021 tarihlerinde İstanbul Atatürk Havalimanı'nda gerçekleştirilmesi planlanan TEKNOFEST 2021 için yarışma başvuruları başlamıştır. Sürü İHA'dan Roket'e, Uçan Araba Tasarım'dan Tarımsal İKA'ya 34 farklı kategoride gerçekleştirilecek teknoloji yarışmalarının son başvuru tarihi 28 Şubat 2021'dir.

Detaylı bilgi ve başvurular için teknofest.org",
46,aselsan-2020-yili,https://www.aselsan.com/tr/haberler/detay/46/aselsan-2020-yili,ASELSAN 2020 YILI,18 Ağustos 2020,4 dk,https://wwwcdn.aselsan.com/api/file/haber_blog_galeri.jpg,"ASELSAN’ın 2020 yılı ilk yarı finansal sonuçları açıklandı. ASELSAN, 1,8 Milyar TL ile tüm zamanların en yüksek ilk yarıyıl kârına ulaştı. Şirketin cirosu %13 oranında büyüyerek 5,2 Milyar TL olarak gerçekleşti.

2019 yılını kuvvetli kârlılık göstergeleriyle kapatan ASELSAN; 2020 yılının ilk altı aylık döneminde de kârlılık göstergelerindeki pozitif ivmesini sürdürdü. Şirketin brüt kârı, önceki yılın aynı dönemine göre %38 seviyesinde arttı. Faiz, Amortisman ve Vergi Öncesi Kâr (FAVÖK) da  %35 oranında artış göstererek 1.274 Milyon TL’ye yükseldi. FAVÖK marjı şirketin yılsonuna ilişkin paylaştığı öngörü olan %20-22 aralığının üstüne çıkarak %24,4 seviyesine ulaştı. Bu sonuçlarla ASELSAN, tüm zamanların en iyi ilk yarıyıl kârını elde etmeyi başardı.

Kuvvetli kârlılık ASELSAN’ın özkaynak büyümesini de beslemeye devam etti. Şirketin özkaynakları yılsonuna göre %11 büyüyerek 15 Milyar TL’nin üzerine çıktı. 2019 sonunda %53 seviyesinde olan özkaynakların aktife oranı ise yılın ilk yarısında %56 seviyesine yükseldi.

Şirketin ilk yarıyıl finansal sonuçlarını değerlendiren ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN:

“2020 yılının ilk yarısı, koronavirüs salgınının tüm dünyada gerek sosyal gerekse ticari hayatı tümüyle değiştirdiği bir dönem oldu. Bu dönemde başta tedarik zinciri olmak üzere şirketlerin üretim ve satış hacimlerinde ciddi aksamalar ve daralmalar gerçekleşti. Diğer taraftan, salgın dönemi şirketlerin bu tarz kriz dönemlerine ne kadar hazırlıklı olduklarının test edildiği bir dönem oldu. ASELSAN salgının ilk etkilerinin görüldüğü andan itibaren gerek şirket içinde gerekse tedarikçileri dâhil olmak üzere tüm dış paydaşları nezdinde çok hızlı kararlar alarak sürecin yönetimine yönelik etkili adımlar attı. Bu süreçte çalışanlarımızın sağlığını birinci öncelik olarak ele alarak faaliyetlerimizi kesintisiz bir şekilde devam ettirmeyi temel ilke olarak belirledik. Bu iş sürekliliğini; Sağlık Bakanlığımızın ve ilgili tüm kuruluşlarımızın salgınla ilgili tüm direktiflerini harfiyen yerine getirerek sağladık. Aldığımız tedbirler sayesinde ASELSAN,  Türk Standartları Enstitüsü tarafından belirlenen tüm standartları yerine getirerek COVID-19 Güvenli Üretim/Güvenli Hizmet Belgelendirmesi¬ne hak kazanan ilk savunma sanayi şirketi oldu.

Türkiye dünyada salgını en iyi yöneten ve etkilerini asgari seviyede tutmayı başaran ülkelerden biri oldu. ASELSAN bu süreçte Sanayi ve Teknoloji Bakanlığımız ile Sağlık Bakanlığımız liderliğinde başlatılan milli ventilatör üretimine yönelik konsorsiyumun üyelerinden biri oldu. İlk etapta 5.000 adet cihaz üretilerek ülkemizin ihtiyacının karşılanması sağlandı. Cihazın dünyanın çeşitli ülkelerine ihracatı ise halen devam etmektedir.”

Salgının olumsuz etkilerini, faaliyetlerini kesintisiz bir şekilde devam ettirerek bertaraf etmeyi başaran ASELSAN 2020 yılının ilkyarısında 511 Milyon Dolarlık yeni sipariş almayı başardı. Prof. Dr. GÖRGÜN, “söz konusu siparişlerin %10’unun yurt dışı müşteri kaynaklı olmasının, uluslararası pazarlama çalışmalarının aksatılmadan devam ettirilmesini ve ASELSAN ürünlerinin rekabetçiliğini göstermesi açısından önem taşıdığını” söyledi. ASELSAN’ın toplam bakiye siparişleri ilk yarıyıl sonu itibarıyla 9,5 Milyar Dolar olarak gerçekleşirken bakiye siparişlerinin %94’ünü savunma, %6’sını savunma dışı siparişler oluşturdu. Prof. Dr. GÖRGÜN, “ASELSAN’ın hem Türk savunma sanayisine olan katkılarını arttırmaya, hem de bu tecrübeyi sağlık, enerji, finans gibi savunma dışı alanlara aktarmaya önümüzdeki dönemde de devam edeceklerinin” altını çizdi.

Prof. Dr. Haluk GÖRGÜN, “savunma sanayi ekosisteminin sürdürülebilirliği konusunun ASELSAN’ın temel önceliklerinden biri olduğunu vurgulayarak, salgın döneminde de tedarik süreçlerinde hiçbir aksamaya yer verilmediğini” söyledi. Şirket 5.000 adedi aşan tedarikçisine yeni siparişler vermeyi sürdürdü. Yılbaşından bugüne kadar tedarikçi firmalara 7 Milyar TL’yi aşkın ödeme yapılarak sektördeki üretim çarkının devamlılığı sağlandı. 2020 yılının Nisan ayında faaliyetlerin kesintisiz devam ettirildiğinin bir göstergesi olarak ASELSAN’ın tedarikçilerine yönelik olarak “Gücümüz Bir” platformu devreye alındı. Bu platformla teklif alma, kalite, ürün temini, eğitimler, tetkik süreçleri, tedarikçi karnesi ve duyurular gibi faaliyetler kesintisiz yürütüldü.

ASELSAN 2008 yılında 97’nci sıradan dâhil olduğu dünyanın en büyük savunma sanayi firmaları (Defense News Top 100) listesindeki yükselişini her yıl istikrarlı bir şekilde sürdürmeye devam etti. Prof. Dr. Haluk GÖRGÜN; “ASELSAN’ın stratejik hedeflerinden biri olan dünyanın en büyük 50 savunma şirketinden biri olma hedefinin gerçeğe dönüştüğünü; “Defense News 2020” listesinde ASELSAN’ın dünyanın en büyük 48’nci savunma şirketi olarak yer aldığını” söyledi. “Bunu uzun vadeli bir sürece yayılmış büyüme stratejisinin sonucu olarak gördüklerini” ifade eden Prof. Dr. GÖRGÜN; “ASELSAN’ın güçlü bilanço yapısının, kârlılık ve ciro gelişiminin dünyanın büyük şirketleriyle rekabet edecek seviyeye ulaşmasından mutluluk duyduğunu” söyledi.

İstanbul Sanayi Odası (İSO) tarafından hazırlanan ""Türkiye'nin 500 Büyük Sanayi Kuruluşu” listesinde 4 sıra çıkarak 11'inciliğe yükselen ASELSAN, en yüksek FAVÖK’e sahip 1’inci şirket olurken, Ankara merkezli şirketler arasında da Türkiye’de ilk sırada yer aldı.

ASELSAN 2020 yılının ilk yarısında istihdam konusundaki planlamalarını taviz vermeden uygulamaya devam etti. Bu çerçevede 2020 yılının ilk altı ayında 732 kişiye istihdam sağlandı. Şirketin toplam çalışan sayısı yeni işe alınanlarla beraber 8.279 kişiye ulaştı. Prof. Dr. Haluk GÖRGÜN; “İnsan sermayesini şirketimizin en değerli varlığı olarak görüyoruz. 2020 yılında istihdam politikalarımızda herhangi bir değişiklik olmadı ve hedeflerimiz dâhilinde hareket ederek işe alımları sürdürdük. Universum tarafından düzenlenen 55 üniversiteden 54.597 öğrencinin katıldığı Mühendislik ve IT alanında En Çekici İşverenler Araştırmasında ASELSAN’ın 6 yıldır devam eden birinciliği bir kez daha tescillendi. İnsan kıymetlerimizin gelişimine dönük yaptığımız yatırımlar sayesinde ASELSAN’ın sektöründe sahip olduğu liderliğini sürdüreceğine ve önümüzdeki yıllarda da en çok tercih edilen şirketlerden biri olmaya devam edeceğine inancımız sonsuzdur.

Sağlam iş modelimiz, yetkin insan kaynağımız, etkin işletme sermayesi yönetimimiz ve güçlü bilanço yapımızla ASELSAN olarak 2020 yılının ilk yarısını son derece başarılı sonuçlarla tamamladık. Ulaştığımız sonuçlar yılsonuna ilişkin öngörülerimiz olan ciroda %40-50 oranında artış ve %20-22 aralığında FAVÖK marjı hedeflerimizi teyit etmektedir.

Bu vesileyle büyük bir özveriyle kesintisiz bir şekilde çalışan insan kıymetlerimize ve tüm paydaşlarımıza teşekkür ediyorum.”",
52,covid19-guvenli-uretim-guvenli-hizmet-,https://www.aselsan.com/tr/haberler/detay/52/covid19-guvenli-uretim-guvenli-hizmet-,COVID19 GÜVENLİ ÜRETİM GÜVENLİ HİZMET,07 Temmuz 2020,0 dk,https://wwwcdn.aselsan.com/api/file/haber_blog_galeri.jpg,"2019 yılı sonunda Çin’de başladığı rapor edilen ve tüm dünyayı etkisi altına alan yeni tip Koronavirüs (COVID-19) Salgını, Dünya Sağlık Örgütü tarafından “pandemi” ilan edildi. Söz konusu salgın ile tüm platformlarda güçlü bir şekilde mücadele eden Sanayi ve Teknoloji Bakanlığı ile Türk Standartları Enstitüsü (TSE), sanayi işletmelerinin COVID-19 ile mücadelesinde rehber olacak nitelikte COVID-19 Hijyen, Enfeksiyon Önleme ve Kontrol Kılavuzu hazırlandı. Kılavuz, sanayi kuruluşlarında esas olarak damlacık veya temas yoluyla bulaşan COVID-19’a yönelik; çalışanları, ziyaretçileri, tedarikçileri, bakım personelini vb. korumaya ve korunmaya yönelik hijyen uygulamalarını, bulaşın önlenmesini ve kontrol tavsiyelerini içeriyor.

TSE tarafından, kılavuzda yer alan şartları yerine getiren firmaların güvenilir ve hijyenik üretim standartlarına uygunluğunun belgelendirilmesi hedefleniyor. Bu kapsamda belge sahibi olmak isteyen sanayi işletmelerin denetlenmesi ve denetimi geçen işletmelere uluslararası bir kalite belgesi şeklinde COVID-19 Güvenli Üretim/Güvenli Hizmet Belgeleri veriliyor.

Bu kapsamda ASELSAN, TSE tarafından belirlenen tüm standartları yerine getirerek COVID-19 Güvenli Üretim/Güvenli Hizmet Belgelendirmesine hak kazanan ilk savunma sanayii şirketi oldu.",
53,aselsan-devler-arasinda-yukseliyor,https://www.aselsan.com/tr/haberler/detay/53/aselsan-devler-arasinda-yukseliyor,ASELSAN DEVLER ARASINDA YÜKSELİYOR,07 Temmuz 2020,0 dk,https://wwwcdn.aselsan.com/api/file/haber_blog_galeri.jpg,"Fortune Türkiye’nin 2008 yılından bu yana gerçekleştirdiği ve Türkiye'nin en büyük 500 şirketinin listelendiği Fortune 500 Türkiye Araştırmasının 2019 sonuçları açıklandı. Listede yedi sıra yükselen ASELSAN, genel sıralamada 25’inci sırada yer aldı. ASELSAN, listede yer alan savunma şirketleri arasında birinciliğini devam ettirdi.

Liste için belirlenen rakamlara göre ASELSAN'ın 2019 yılında 13 milyar TL’yi aşan net satışları sıralamadaki yerini belirledi. Sıralamada ASELSAN’ın net satışlarının yanı sıra Faiz-Vergi Öncesi Kar, Aktif Toplam, Özkaynak, Karlılık ve İhracat gibi kriterler yer aldı.

Türk Silahlı Kuvvetlerini Güçlendirme Vakfının bir kuruluşu olan ASELSAN, Askeri Haberleşme Sistemleri, Radar ve Elektronik Harp Sistemleri, Elektro-Optik Sistemleri, Seyrüsefer ve Aviyonik Sistemleri, Savunma ve Silah Sistemleri, Komuta-Kontrol-Haberleşme-Bilgisayar-İstihbarat-Keşif ve Gözetleme (C4ISR) Sistemleri, Deniz Savaş Sistemleri, Profesyonel Haberleşme Sistemleri, Akıllı Ulaşım Sistemleri ve Sağlık Sistemlerinin tasarımı, geliştirilmesi, imalatı, sistem entegrasyonu, modernizasyonu ve satış sonrası hizmetleri alanlarında teknoloji merkezi olarak çalışıyor.",
55,ventilator-cihazi-seri-uretim-sozlesmesi,https://www.aselsan.com/tr/haberler/detay/55/ventilator-cihazi-seri-uretim-sozlesmesi,VENTİLATÖR CİHAZI SERİ ÜRETİM SÖZLEŞMESİ,10 Haziran 2020,1 dk,https://wwwcdn.aselsan.com/api/file/haber_blog_galeri.jpg,"Uluslararası Sağlık Hizmetleri A.Ş. ile ASELSAN arasında ventilatör cihazının üretimine yönelik olarak 31 milyon dolarlık sözleşme imzalandı.

ASELSAN bu konuda ülkemize verebileceği katkıyı en üst seviyeye çıkarmak amacıyla ventilatör cihazının seri üretimine yönelik çalışmaya başladı.

Dünyayı etkisi altına alan COVID-19 virüsü salgını ile mücadelede kullanılan en önemli tıbbi cihazlardan biri yoğum bakım mekanik ventilatör cihazlarıdır. Yaşamsal fonksiyonları destekleyen en önemli cihazlardan olan ventilatör cihazı, hastanın nefes alıp vermesine destek olarak kullanılmakta, bu işlevin yerine getirilemediği durumda ise solunum işlevini devralabilmektedir. Yoğun bakımlarda solunum yetmezliği sebebi ile yatan hastalara uygulanan tedavinin en önemli unsurlarındandır.

COVID-19 salgınını takiben tüm dünyada çok yoğun bir şekilde ventilatör ihtiyacı ortaya çıktı.

Bununla birlikte cihazlarda kullanılan birçok bileşen için dünya genelinde oluşan talep kısa sürede karşılanamayacak düzeye yükseldi. Ülkelerin kendi ihtiyaçlarına öncelik verecek şekilde ventilatör cihazları ve kritik bileşenleri için ihracat yasağı ya da ihracat izni zorunluluğu gibi kısıtlamaları devreye sokmasıyla birlikte, cihazlar ve kritik bileşenleri yurtdışından tedarik edilemez hale geldi.

Böyle bir ortamda, ASELSAN, BAYKAR, ARÇELİK ve BIOSYS firmaları yerli ventilatör cihazının ülkemize kazandırılması için iş birliği yaparak yoğun çaba harcadı. ASELSAN, BIOSYS firmasının prototip seviyedeki cihazının donanım ve yazılım tasarımının birkaç hafta içinde iyileştirilmesine ve üretilebilir seviyeye ulaştırılmasına büyük katkı sağlayarak yurtdışından tedarik edilemeyen kritik bileşenlerin yerli olarak tasarlanıp üretilmesini gerçekleştirdi.

ASELSAN Sağlıkta Emin Adımlarla İlerliyor

ASELSAN, yaşam destek cihazları alanı başta olmak üzere medikal görüntüleme ve tanı cihazları konusunda ülkemizin ithalat bağımlılığını asgari düzeye indirmek ve faaliyet gösterdiği tüm alanlarda olduğu gibi sağlık alanında da yerli ve milli teknolojileri hayata geçirmek için hiç durmadan çalışmaya devam ediyor.",
56,kriptolu-sayisal-telsiz-agi,https://www.aselsan.com/tr/haberler/detay/56/kriptolu-sayisal-telsiz-agi,KRİPTOLU SAYISAL TELSİZ AĞI,03 Haziran 2020,1 dk,https://wwwcdn.aselsan.com/api/file/haber_blog_galeri.jpg,"Emniyet Genel Müdürlüğü Kriptolu Sayısal Telsiz Ağını Yeni Teknolojiler ile Genişletiyoruz

Sayısal Haberleşme Şebekesi Projesi Ankara ve İstanbul illerinden sonra Adana ve İzmir illerinde de boy göstermeye başladı.

Savunma Sanayii Başkanlığı ile ASELSAN arasında Emniyet Genel Müdürlüğü’nün kullanımı için 22.04.2020 tarihinde Sayısal Haberleşme Şebekesi (Adana ve İzmir, DMR + LTE) Projesi (Kamu Güvenliği ve Acil Haberleşme Sistemi) Sözleşmesi imzalandı. Proje kapsamında İzmir İl Emniyet Müdürlüğü için DMR Sisteminin, Adana İl Emniyet Müdürlüğü için ise DMR + LTE Kamu Güvenliği ve Acil Haberleşme Sistemlerinin kurulumu yapılacak.

Adana ve İzmir illeri ile birlikte Emniyet Genel Müdürlüğü için toplamda 26 ilde Kriptolu Milli DMR Sayısal Telsiz Sistemi kurulumu tamamlanmış olacak. Adana İli’ne DMR + LTE Kamu Güvenliği ve Acil Haberleşme Sistemlerinin kurulması ile birlikte, Türkiye’de ilk defa bir Kamu Güvenliği Haberleşme Projesinde Dar Bant + Geniş-Bant Hibrit sistem kurulumu gerçekleştirilmiş olacak. Ayrıca, projede Adana İli için tasarımı ve üretimi tamamen ASELSAN öz kaynakları ile gerçekleştirilecek olan 3810 Hibrit El Terminali teslimatı da yapılacak. Teslimatların 2021-2023 yılları içerisinde tamamlanması planlanıyor.

Adana İl Sistemi pilot sistem olacak, Dar Bant + Geniş-Bant Hibrit sistemin tüm illere yaygınlaştırılması için yol haritası belirlenecek.

Kurulacak Dar Bant + Geniş Bant Hibrit Sistem ile terör, kriz ve doğal afet durumlarında muhabere kesintisiz yapılabilecek,  olaya müdahale süresi azaltılarak hızlı, güvenilir, esnek, mobil ve ekonomik haberleşme yapılabilecek ve geniş-bant video ile görüntülü olay yeri takip ve müdahale etkinliği artırılacak.",
57,aselsan-ilk-ceyregi-guclu-buyume,https://www.aselsan.com/tr/haberler/detay/57/aselsan-ilk-ceyregi-guclu-buyume,ASELSAN İLK ÇEYREĞİ GÜÇLÜ BÜYÜME,03 Haziran 2020,2 dk,https://wwwcdn.aselsan.com/api/file/haber_blog_galeri.jpg,"ASELSAN’ın 2020 yılı ilk çeyrek finansal sonuçları açıklandı. Şirket, cirosundaki büyüme trendini 2020 yılının ilk çeyreğinde de korudu. ASELSAN’ın 3 aylık cirosu geçen yılın aynı dönemine göre %30 büyüyerek

Yılın ilk çeyreği, ASELSAN’ın kârlılık göstergelerindeki gelişiminin cirodaki büyümeyi de aştığı bir dönem oldu. Şirketin brüt kârı, geçen yılın ilk çeyreğine göre %61 seviyesinde artarken; Faiz, Amortisman ve Vergi Öncesi Kâr (FAVÖK) kârı da geçen yılın aynı dönemine kıyasla %57 artış göstererek 621 Milyon TL’ye yükseldi. FAVÖK marjı şirketin yıl sonuna ilişkin paylaştığı öngörü olan %20-22 aralığının da üstüne çıkarak %23,9 olarak gerçekleşti. ASELSAN’ın net kârı da geçen yılın aynı dönemine göre %46 oranında artarak 920 Milyon TL seviyesine ulaştı.

ASELSAN, 2020 yılında hem savunma hem de savunma dışı alanlarda ürünlerine yenilerine eklemeye ve bu çerçevede yeni siparişler almaya devam etti. 2020 yılının ilk çeyreğinde alınan sipariş tutarı 350 Milyon ABD Doları, bakiye siparişleri toplamı da 9,7 Milyar ABD Doları olarak gerçekleşti.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN, şirketin 2020 yılı ilk çeyrek finansal sonuçlarıyla ilgili yaptığı değerlendirmede şunları söyledi:

“Tüm dünyanın zorlu bir süreçten geçmekte olduğu 2020 yılının ilk çeyreğini güçlü ciro ve kârlılık oranları ile tamamladık. 2020 yılı ilk çeyrek sonu itibariyle 14,5 Milyar TL seviyesine ulaşan öz kaynaklarımız bilançomuzun %55’ini oluşturuyor. Gerek uluslararası arenada faaliyet gösteren benzer şirketlere, gerekse ülkemizdeki pek çok sanayi şirketine kıyasla öz kaynaklarımız çok güçlü seviyede. ASELSAN olarak öz kaynaklarımızı etkin işletme sermayesi ve nakit yönetimi stratejileriyle destekleyerek kârlılığımızı sürdürülebilir kılıyoruz. Bu sayede finansal anlamda tüm dünyada pek çok sektör için zorlu geçen son birkaç yılda hem büyümemizi hem de kârlılığımızı koruduk; borçluluk oranlarımızı da en düşük seviyelerde tutmayı başardık.

Şirketimizin finansallarına ilişkin 2020 yıl sonuna ilişkin öngörülerimiz olan ciroda %40-50 aralığında artış ve %20-22 aralığında FAVÖK marjı beklentilerimizi gerçekleştireceğimiz yönünde kendimize güvenimiz tam.

2020 yılı başından beri paydaşlarımızı ve tedarikçilerimizi finansal olarak desteklemek için atılabilecek her adımı hayata geçirdik. Bu kapsamda tedarikçilerimize bugüne kadar 5 Milyar TL’ye yaklaşan ödeme yaparak tedarikçilerimizin sürekliliğine katkı sağladık. ASELSAN olarak bu zorlu dönemde aldığımız inisiyatifleri yılın ilk çeyreği sonu itibariyle net nakit pozisyonumuzu pozitifte tutarak gerçekleştirdik. ”

“Stratejik öneme haiz tüm faaliyet alanlarımızda üretim ve tasarımın devamlılığı ve sürdürülebilirliği için kriz döneminde gerekli her türlü tedbiri aldık. Başta Cumhurbaşkanlığımız olmak üzere Sağlık Bakanlığımızın ve diğer kurumlarımızın hızlı ve erken aldığı kararlar ve yaptığı yönlendirmelere uygun olarak bu süreci başarıyla yönettik. Devletimizin tedarik makamlarının özveriyle kesintisiz çalışmaya devam etmesi sayesinde yılın ilk çeyreğinde yaptığımız satış kadar yeni sipariş alarak bakiye siparişlerimizin istikrarlı seyrini koruduk.

Savunma elektroniği alanında 45 yıldır biriktirdiğimiz tecrübeyi her geçen gün büyütüyoruz. Bu büyümeyi sağlıklı bir kârlılıkla başarmamız hem Türk savunma sanayisine olan katkılarımızı her geçen gün arttırmamızı, hem de bu tecrübeyi sağlık, enerji, finans gibi savunma dışı alanlara aktarmamızı sağlıyor. Yetkinliklerimizin imkân verdiği her alanda ülkemizin yurt dışına olan bağımlılığını azaltmak için var gücümüzle çalışıyoruz.

İçinde bulunduğumuz bu zorlu günler, hem ülkelerin hem de şirketlerin kendi kendine yetebilir olmasının ne kadar önemli olduğunu gözler önüne sermiştir. Bu dönemde millileştirme çalışmalarımıza da hız verdik. Kamuoyunun da yakından takip ettiği üzere özellikle sağlık alanında ürüne çevireceğimiz pek çok tasarımımızı da yakında halkımızın hizmetine sunacağız. ASELSAN olarak hem ülkemize daha fazla değer katmak hem de dünya çapında güven yaratan ve müttefik ülkelerin savunma ve savunma dışı alanlarda ihtiyaçlarına yanıt veren bir şirket olmak misyonuyla yolumuza devam ediyoruz.”",
58,ilk-yerli-mr-cihazi-calismasi-suruyor,https://www.aselsan.com/tr/haberler/detay/58/ilk-yerli-mr-cihazi-calismasi-suruyor,İLK YERLİ MR CİHAZI ÇALIŞMASI SÜRÜYOR,15 Mayıs 2020,2 dk,https://wwwcdn.aselsan.com/api/file/haber_blog_galeri.jpg,"Cumhurbaşkanlığı Savunma Sanayii Başkanı Prof. Dr. İsmail Demir, ASELSAN ve Bilkent UMRAM tarafından prototipi geliştirilen ilk yerli MR cihazını inceledi. Savunma sanayiinin sağlık sektörüne katkılarına ilişkin açıklama yapan Demir, “ASELSAN bu MR cihazının yanında suni solunum cihazı, kalp-akciğer pompası, mobil X-Ray cihazı ve taşınabilir defibrilatör üzerinde çalışmalarını sürdürüyor. Ayrıca savunma sanayii olarak hasta bakımı, tanı kiti, veri ve görüntü işleme üzerine ARGE çalışmalarımız devam ediyor” şeklinde konuştu.

Cumhurbaşkanlığı Savunma Sanayii Başkanı Prof. Dr. İsmail Demir, beraberinde ASELSAN Yönetim Kurulu Başkanı ve Genel Müdürü Haluk Görgün ile Bilkent Üniversitesi UMRAM’ı (Ulusal Manyetik Rezonans Araştırma Merkezi) ziyaret etti. Bilkent Üniversitesi Rektörü Prof. Dr. Abdullah Ataları’ın da bulunduğu ziyarette, yapılan çalışmalar hakkında bilgi alan Başkan Demir, ASELSAN ve Bilkent UMRAM’ın birlikte ilk prototipini geliştirdiği yerli MR cihazını inceledi.

SSB Başkanı Demir, ziyareti ve savunma sanayiinin sağlık teknolojilerine yönelik çalışmaları hakkında bir açıklamada bulundu. Demir açıklamasında şunları söyledi:

“Savunma sanayiinde geliştirilen teknolojilerin çoklu kullanımı açısından çeşitli projelerimiz devam etmekteydi. Bugünlerde gündem olan pandemi ile beraber sağlık sektöründeki çalışmalar öne çıkmış durumda. Bunun ilk örneği de solunum cihazının gündeme gelmesi oldu. Sanayi ve Teknoloji Bakanlığımızın da öncülüğüyle yapılan girişimle, bir KOBİ şirketimizle iki büyük savunma sanayii şirketimiz bir araya gelerek bir solunum cihazı ürettiler ve bunun başarısı şu anda görülüyor. Ama çalışmalar sadece bundan ibaret değil.”

“ASELSAN’ın zaten çalışmakta olduğu 5 adet daha cihaz vardı. ASELSAN bu MR cihazının yanında suni solunum cihazı, kalp-akciğer pompası, mobil X-Ray cihazı, ve taşınabilir defibrilatör  üzerinde çalışmalarını sürdürüyor. Yine Başkanlığımız bünyesinde ultraviyole dezenfektan konularında, hem maske hem diğer ürünlerin geliştirilmesi konusunda çalışmalar hızla devam ediyor.”

“Bunun yanında AR-GE başlığı olarak savunma sanayiinin tetiklediği birkaç başlık daha var. Bunların başında hasta bakımı ve monitör edilmesi ile ilgili teknolojilerin geliştirildiği çalışmalarımız var. Yine hasta tanı ve veri kiti oluşturmayla ilgili çalışma var. Diğer taraftan veri işleme, görüntü işleme, bunların akıllı sistemlerle, derin öğrenmeyle geliştirilecek yöntemlerle yaklaşımların ortaya çıkarıldığı teknolojiler var.  Bunların çoklu olarak devam ettirildiğini söylemek mümkün.

“Çünkü burada uygulanan teknolojiler aynı zamanda savunma sanayiinde geliştirilen bazı temel teknolojilerin uygulanmasını içerdiği gibi geliştirilen teknolojilerin savunmaya doğrudan etkileri de var. Gerek savunma alanında askerlerimizin, güvenlik güçlerimizin sorunları gerekse öğrenilen elektronik, veri işleme, görüntü işleme ve programlama teknikleriyle ilgili sağlık sektöründe ortak çalışmanın oluşturulacağı bir alan görmüş durumdayız. Sağlık bu çoklu kullanım alanlarının başlangıcı olarak düşünülebilir ve şu anda gündeme gelmesi hasebiyle kamuoyunun gündemine taşınan konular. Ancak bunun yanında enerji, çeşitli hassas tesis ve sistem koruma çalışmaları, çeşitli dağıtım sistemlerinin monitör edilmesi ve otomatik kontrolünün sağlanması, iletişim sistemleri ve buna ilaveten oluşacak siber güvenlik alanı, iletişim alanı, çeşitli alanlarda oluşan teknolojilerin çoklu kullanımı ile ilgili de devletin de çeşitli birimleriyle temas halinde çalışmalarımız devam ediyor.

“Sağlık konusunda bu beş ürünle yola çıkan ASELSAN’ın yanında gerek yazılım sistemleri gerek çeşitli veri işleme ve görüntü işleme sitemleriyle ilgili diğer şirketlerimizle çalışmalarının sonuçlarını yakında görmüş olacağız. Burada mühim olan bir Millî Teknoloji Hamlesi konusunun ülkenin gündeminde daha sıcak tutulması ve ülkede geliştirilen her alandaki teknolojilerin çoklu kullanımının ve hızlı bir yol almanın sağlanması olarak görüyoruz. İnşallah bunu savunma sanayii olduğu gibi diğer sanayi alanları ile de yakın işbirliği ile sürdüreceğiz.”

“Bunun temel unsurlarından birisi de aslında bilim ve teknolojiyi buluşturmak, bir arada yürütmek ve bunu uygulamaya geçirmek. Bunun da tabii yuvası malumunuz araştırma kurumları, üniversiteler. Şu anda çatısı altında bulunduğumuz Bilkent Üniversitesi UMRAM ve çeşitli araştırma merkezleri de yine yakından işbirliği yaptığımız yapılar arasında. Çeşitli üniversitelerle bu anlamda çalışmalarımız da sürmekte. Yani bilgi ve teknoloji gelecek. Biz bu geleceği gençlerimizle beraber yatırım yapmaya devam ediyoruz. Savunma sanayii de inşallah bunun öncülüğünü yapmaya devam edecek.”",
59,aselsan-hedefleri-virus-dinlemiyor,https://www.aselsan.com/tr/haberler/detay/59/aselsan-hedefleri-virus-dinlemiyor,ASELSAN HEDEFLERİ VİRÜS DİNLEMİYOR,12 Mayıs 2020,1 dk,https://wwwcdn.aselsan.com/api/file/haber_blog_galeri.jpg,"Bu sürdürülebilirlik uygulamaları sonucunda COVID-19 tehdidine karşılık tüm yerleşkelerimizde olağanüstü güvenlik önlemleri alarak çalışanların takibi ve bilgilendirilmesini vakanın ortaya çıktığı ilk günden itibaren titizlikle aralıksız olarak sürdürmekteyiz. ASELSAN'ın tüm faaliyetlerinin yalnızca ekonomik alanda değil, topluma katkı ve sosyal sorumluluk bilinciyle yürütüldüğünü “Ben değil, BİZ” anlayışıyla 83 milyonluk ailemize layık olabilmek için azimle çalışmaya devam edeceğimizi belirtmekten onur duyarız. Ayrıca, bu küresel kriz sürecinin iş yapış modellerinden insan odaklı yaklaşımlara; tedarik süreçlerinden teknoloji yol haritalarına kadar şirketler için birçok fırsatı da içinde barındırdığına vurgu yapan GÖRGÜN, bu süreci doğru okuyan ve yöneten şirketlerin büyük kazanımlar elde edeceğini ifade etti.

ASELSAN AİLESİ",
61,aselsan-ihracat-ivmesini-koruyor,https://www.aselsan.com/tr/haberler/detay/61/aselsan-ihracat-ivmesini-koruyor,ASELSAN İHRACAT İVMESİNİ KORUYOR,06 Mayıs 2020,0 dk,https://wwwcdn.aselsan.com/api/file/haber_blog_galeri.jpg,"Uluslararası savunma ve teknoloji sektörünün öncü firmalarından  ASELSAN, Bahreyn Krallığı’nın deniz platformu kullanımına yönelik olarak, uzaktan komutalı silah sistemlerinin ihracatına ilişkin yeni bir satış sözleşmesi daha imzaladı.

2019 yılında yakalamış olduğu satış ve üretim rekoruna ilişkin performansını 2020 yılında da sürdürmeyi hedefleyen ASELSAN, Körfez ülkelerine gerçekleştirdiği son uzaktan komutalı silah sistemi ihracatının yanı sıra, 10 yıldan fazla süredir Körfez pazarında varlık göstererek; bölge ülkelerine doğrudan satış, teknoloji transferi programları, yerel üretim ve ortak girişim şirketleri aracılığıyla savunma ve teknoloji çözümleri sunuyor.

Körfez İş Birliği Konseyi üyesi ülkelere ve özellikle Bahreyn Krallığı’na yönelik olarak önümüzdeki dönemde yatırım ve iş birliği alanlarını geliştirmeyi hedefleyen ASELSAN, sürdürülebilir büyüme stratejisinin bir sonucu olarak, çeşitli kara ve deniz platformlarında kullanılabilen farklı konfigürasyonlarda geliştirdiği uzaktan komutalı silah sistemlerini 20 farklı ülkenin kullanımına başarıyla sundu.",
62,moduler-gecici-us-bolgesi-projesi-eld3-sozlesmesi-imzalandi,https://www.aselsan.com/tr/haberler/detay/62/moduler-gecici-us-bolgesi-projesi-eld3-sozlesmesi-imzalandi,MODÜLER GEÇİCİ ÜS BÖLGESİ PROJESİ ELD-3 SÖZLEŞMESİ İMZALANDI,05 Mayıs 2020,0 dk,https://wwwcdn.aselsan.com/api/file/haber_blog_galeri.jpg,"MGÜB ELD-3 Performansa Dayalı Bakım/Onarım Sözleşmesi kapsamında verilecek hizmet,  MGÜB Sözleşmeleri kapsamında teslimatı yapılan ve garantisi tamamlanan/tamamlanacak sistemlerin 01 Ocak 2020 tarihinden itibaren 2022 yılı sonuna kadar saha ve fabrika seviyesi Bakım/Onarım faaliyetleri ile kullanıcı seviyesi müşteri eğitimlerini kapsamaktadır. MGÜB ELD-1 ve MGÜB ELD-2 Bakım/Onarım Sözleşmelerinin devamı niteliğindedir.

Söz konusu Sözleşme, mevcut bakım onarım sözleşmelerinden farklı olarak “performansa dayalı lojistik” anlayışıyla yapılandırılmış olup, “tüm kritik elektronik sistemlerin 7 gün içerisinde müdahale, müdahaleyi takiben 7 gün içerisinde onarım yapılarak faal hale getirilmesi” performans kriterine sahiptir.

Projede kullanılan sistemlerin kullanım alanı ve kullanım şekli kritik nitelikte olup, oluşabilecek arızalara en kısa sürede müdahale etme zorunluluğu bulunmaktadır. Bu isterleri karşılamak amacıyla, tam zamanlı olarak yerinde destek sağlanıyor.

Üs Bölgelerinde arıza kaynaklı emniyet zafiyetini önlemek amacıyla; sahadan toplanan tüm bildirimler etkin olarak takip edilmekte, analiz edilmekte ve raporlanmaktadır.",
64,ahtapot-goreve-hazir,https://www.aselsan.com/tr/haberler/detay/64/ahtapot-goreve-hazir,AHTAPOT GÖREVE HAZIR,05 Mayıs 2020,0 dk,https://wwwcdn.aselsan.com/api/file/haber_blog_galeri.jpg,"Denizgözü-AHTAPOT sistemi, Deniz Kuvvetleri Komutanlığının Elektro-Optik Dayrektör (EOD) Sistemi ihtiyaçları göz önüne alınarak deniz platformlarına özel olarak geliştirildi ve daha önceden teslimatları gerçekleştirilen ASELFLIR-300D sistemi yerine kullanılmak üzere tasarlanarak 2018 yılından beri Tük Silahlı Kuvvetlerinin kullanımına sunuldu.

MİLGEM 3’ncü ve 4’üncü gemilerinde ilk iki prototipi entegre edilmiş ve fiilen kullanılmakta olan Denizgözü-AHTAPOT sistemi geliştirme çalışmaları, ASELSAN öz kaynakları ile 2015 yılında başladı. Beş yıllık bir geliştirme süreci sırasında gerçekleştirilen faaliyetler sonunda imzalanan sözleşmeler kapsamında, toplam 31 adet Denizgözü-AHTAPOT sistemi Türk Donanmasının hizmetine temel EOD Sistemi olarak girmiş olacak. Sonuncusu 2025 yılında teslim edilecek olan bu sistemlerden seri üretimden çıkan ilk iki Denizgözü-AHTAPOT sisteminin fabrika kabul testleri, Mikroelektronik Güdüm ve Elektro-Optik (MGEO) Sektör Başkanlığı Akyurt yerleşkesinde tamamlandı.

Aralarında TCG-BURGAZADA, TCG-KINALIADA ve TCG-ANADOLU gemilerinin de olduğu yeni nesil tüm muhrip ve destek gemilerinde Denizgözü-AHTAPOT sisteminin kullanımı artarak devam ediyor. Yerli ve milli imkânlarla ortaya çıkarılmış, dünya standartlarında bir elektro optik dayrektör olan Denizgözü-AHTAPOT sistemi, önümüzdeki yıllarda dost ve müttefik donanmalarda da ülkemizin deniz elektro-optik konusundaki temsilcisi olması hedefleniyor.",
65,dunyaya-nefes-olduk,https://www.aselsan.com/tr/haberler/detay/65/dunyaya-nefes-olduk,DÜNYAYA NEFES OLDUK,05 Mayıs 2020,0 dk,https://wwwcdn.aselsan.com/api/file/haber_blog_galeri.jpg,"Ülkemizde corona virüsü salgını ile mücadele tüm hızıyla sürerken açılışı gerçekleştirilen Başakşehir Şehir Hastanesine 100 adet yerli ve milli solunum cihazı teslimatı yapıldı.

Sağlık Bakanlığımızın öncülüğünde geliştirilen Baykar, Arçelik, ASELSAN ve Biosis ve Sanayi Bakanlığının yoğun desteği ile üretilen ventilatörlerden kısa bir dönemde 5 bine kadar üretilmesini planlanıyor.

Cumhurbaşkanımız Recep Tayyip Erdoğan’ın video konferans ile katıldığı törende kısa bir konuşma yapan ASELSAN Yönetim Kurulu Başkanı ve Genel Müdürü Prof. Dr. Haluk Görgün, yüzde 100 yerli imkanlarla ve sadece 14 gün içinde dünyanın en gelişmiş teknolojik yoğun bakım solunum cihazını ürettiklerini söyledi. Prof. Dr. Haluk Görgün, Cumhurbaşkanımız Erdoğan’a hitaben şunları söyledi:

“Sizlerin önderliğinde milli teknoloji hamlesi vizyonu ile savunma sanayimizin yakaladığı başarı bütün dünyaca gıptayla izleniyor. Bugün yine sizlerin liderliğinizde başlayan teknolojinin sağlık alanına da dönüşme projesinin bir başarı hikayesi yaşanıyor. Türk gençlerine, Türk mühendislerine ve sanayicilerine her zaman güvendiniz. Bugün sizin bu güveninizin çok anlamlı bir ürünü hep birlikte ortaya çıkmış oldu. Bizlere verdiğiniz bu fırsat için saygı ve hürmetlerimi ve tüm çalışanlarımız adına teşekkürlerimizi sunuyorum.”",
66,saglikta-milli-is-birligi,https://www.aselsan.com/tr/haberler/detay/66/saglikta-milli-is-birligi,SAĞLIKTA MİLLİ İŞ BİRLİĞİ,05 Mayıs 2020,1 dk,https://wwwcdn.aselsan.com/api/file/haber_blog_galeri.jpg,"Kalp akciğer makinesi, açık kalp ameliyatlarında kalp ve akciğer görevini yerine getiren çok kritik bir cihazdır.

Üst düzey mühendislik ve ileri teknoloji firması ASELSAN ile üretim ve ticarileştirme konusunda 60 yıldan uzun sürenin getirdiği bilgi birikimine sahip olan ülkemizin en büyük tıbbi cihaz üreticisi Bıçakcılar, ithalat ihracat dengesini tersine çevirmek ve son teknoloji sağlık hizmetlerini yerelleşme ile ulaşılabilir hale getirmek yolunda iki önemli hedefe yönelik stratejik ortaklık anlaşması imzaladı.

Bu projenin odak noktası olarak, kalp damar cerrahisinde hayat kurtarma noktasında kritik rol oynayan ve ileri teknolojilerle tasarlanan kalp akciğer makinesi belirlendi. Her iki kuruluş, Ar-Ge ekipleri aracılığıyla iş birliğine başladı ve tasarım aşamasında ilerlerken cihazın sahip olacağı teknik detaylar belirlendi. Yeni ürünün öncelikli olarak yerli pazar odaklı olup, ileriki aşamada tüm dünyada satışa sunulması planlanıyor.

ASELSAN Ulaşım, Güvenlik, Enerji, Otomasyon ve Sağlık Sistemleri Genel Müdür Yardımcısı Dr. İbrahim Bekar, “İnanıyoruz ki bizim mühendislik konusundaki gücümüz ile Bıçakcılar’ın tıbbi cihaz alanındaki bilgi birikimi ve uzmanlığıyla ortaya çıkacak yeni ürünümüz insan hayatı için gerçek bir değer yaratacaktır” dedi.

Bıçakcılar Tıbbi Cihazlar İcra Kurulu Başkanı Dr. Souheil El Hakim de,  “Kalp Damar Cerrahisi bizim uzmanlık alanlarımızdan biri ve uzmanlığımızı ASELSAN’ın kusursuz mühendislik donanımı ile birleştirmek, sadece ileri teknoloji bir cihazın üretilmesine değil, tıbbi cihaz pazarında kalp damar cerrahisinde erişilebilir çözümlere öncülük edecektir” diye konuştu.",
101,basarili-genclerin-tercihi-yine-aselsan,https://www.aselsan.com/tr/haberler/detay/101/basarili-genclerin-tercihi-yine-aselsan,BAŞARILI GENÇLERİN TERCİHİ YİNE ASELSAN,27 Temmuz 2022,1 dk,https://wwwcdn.aselsan.com/api/file/haber_blog_galeri.jpg,"ASELSAN Mesleki ve Teknik Anadolu Lisesi, milli teknoloji hamlesinin parçası olmak isteyen başarılı gençlerin tercihi oldu. İngilizce hazırlık sınıfı olan okul, bu tercih döneminde 0.44’lük dilimden öğrenci aldı.

Liselere Geçiş Sınavı (LGS) tercih sonuçları 25 Temmuz’da açıklandı. Yayımlanan sonuçlara göre savunma sanayinde nitelikli iş gücünün yetiştirilmesine katkı sağlamak amacıyla kurulan ASELSAN MTAL’ye yüzde 0.44’lük dilimden öğrenci yerleşti. Kurulduğu 2019’dan beri ilk yüzde birlik dilimden öğrenci alan ASELSAN MTAL, 2019’da yüzde 0,46, 2020’de yüzde 0,33, 2021’de yüzde 0,55’lik dilimden öğrenci almıştı.

ASELSAN MTAL, ""Savunma Elektronik Sistemleri"" ve ""Savunma Mekanik Sistemleri"" olmak üzere iki dalda, beş yıllık seçkin bir eğitim içeriğine sahip. Her iki dalın öğretim programları savunma sanayi ihtiyaçlarına yönelik olarak ASELSAN ve Milli Eğitim Bakanlığı Mesleki ve Teknik Eğitim Genel Müdürlüğü tarafından oluşturulan bir çalışma ekibiyle özel olarak geliştirildi. Sektöre en nitelikli insan kaynağını sunabilmek amacıyla kurulan okulda İngilizce hazırlık sınıfı da bulunuyor. Ayrıca okul bünyesindeki savunma sanayi odaklı atölye ve laboratuvarların kurulumu ve donatılması da yine ASELSAN, Savunma Sanayii Başkanlığı ve Milli Eğitim Bakanlığının iş birliği ile gerçekleştiriliyor.

Mezunlara Öncelik

Alan mezunlarının ASELSAN’da istihdamlarına öncelik sağlanması, mezunlarından uygun bulunanlara araştırma üniversitelerinin ASELSAN’ın ilgi alanına giren mühendislik bölümlerinde öğrenim görmeleri halinde yükseköğrenimleri sırasında burs verilmesi gibi hususlar önümüzdeki dönem için planlanıyor. Öğrencilerin günümüz teknolojilerini tanıması ve takip edebilmesi için de robot ve mobil programlama gibi alanlarda tasarım ve proje tabanlı eğitim imkânı da okulun eğitim programında yer alıyor. Öğrenciler okul içi ve ulusal matematik yarışmaları için teşvik ediliyor. Yine okul bünyesinde kurulan bilgisayar laboratuvarı ve kütüphane de öğrenciler için araştırma imkânı sunuyor. Öğrencilerin dünya ile entegre bir vizyona sahip olabilmeleri için hazırlık sınıfında haftada 24 saatlik bir İngilizce ders programı hazırlanmış durumda. Okulun müfredatı gereği 10. sınıfta öğrencilerin yapması gereken stajlar kapsamında; 2022 yılında okulun 10. sınıf öğrencilerinin tamamına ASELSAN’da staj imkânı sağlanıyor.

Geleceğe Sağlam Bir Adım

ASELSAN Yönetim Kurulu Başkanı ve Genel Müdürü Prof. Dr. Haluk Görgün, “Ülkesinin geleceğine inanan, kendi geleceğine değer katmak isteyen gençlerimiz bu yıl da ASELSAN MTAL’yi tercih etti. Burada okuyan öğrencilerimiz ASELSAN’ımızın çok kıymetli bir üyesi konumundalar. Gerek teorik gerek pratik eğitimlerinde, sosyal gelişimlerinde, kariyer yolculuklarında her zaman gençlerimizin yanlarındayız. Okulumuzdaki alan ve dal derslerinden bazıları ASELSAN çalışanlarımız tarafından verilecek şekilde planlandı. Okul öğretmenlerinin hizmet içi eğitimlerinin bir kısmı da yine çalışanlarımız tarafından veriliyor. Biz öğrencilerimize sadece bir okul değil, aslında Türkiye'nin geleceğini inşa edecek milli teknoloji hamlesinin bir neferi olmaları için sağlam bir adım atmaları konusunda fırsat veriyoruz” diye konuştu.",
102,aselsana-global-ve-prestijli-odul,https://www.aselsan.com/tr/haberler/detay/102/aselsana-global-ve-prestijli-odul,ASELSAN'A GLOBAL VE PRESTİJLİ ÖDÜL,09 Ağustos 2022,1 dk,https://wwwcdn.aselsan.com/api/file/haber_blog_galeri.jpg,"ASELSAN, dünyanın en prestijli ödüllerinden The Stevie Awards kapsamında iki farklı kategoride ödül almaya hak kazandı. ASELSAN’ın “İç İletişim” faaliyetleri Gümüş Ödül, “Değerler İletişimi” faaliyetleri ise Bronz Ödül getirdi.

ASELSAN, dünyanın en iyi işverenlerinin ve başarılı insan kaynakları ekiplerinin ödüllendirildiği “The Stevie Awards for HR Achievement”ta iki dalda ödül almaya hak kazandı. 2002’den beri verilen Stevie Ödülleri, iş dünyasının en prestijli global ödüllerinden biri olarak kabul ediliyor. Bu yıl 26 farklı ülkeden 950’den fazla şirketin başvurduğu Stevie Ödüllerinin kazananları, dünya genelinde yüzden fazla bağımsız jüri üyesi ve 80.000’den fazla oy ile belirlendi. Sonuçlara göre ASELSAN, “İç İletişim” faaliyetleriyle Gümüş Ödül ve “Değerler İletişimi” faaliyetleriyle de Bronz Ödül’ün sahibi oldu.

İç iletişim projeleri çalışana değer kattı

ASELSAN; “gelişim” ve “birliktelik” değerinin odağında pek çok farklı projeyi hayata geçirdi. 1500’den fazla ASELSAN’lının dahil olduğu “Kurum İçi Turnuva”, çalışanlarının farklı hobilerine ASELSAN çatısı altında destek sağladığı “ASİL Spor ve Sanat Toplulukları”, yıl içinde en iyi projelerin ödüllendirildiği “İz Bırakanlar Ödül Töreni”, tüm staj ve yetenek programlarının iletişim stratejilerinin kurgulanması gibi pek çok farklı alanda projeler hayata geçirdi.

Buna ek olarak, “Gençliğe Deneyim Geleceğe İlham” mottosuyla gerçekleştirilen gençlik iletişimi, üniversite 2. sınıf öğrencilerinin online olarak ASELSAN içinden ve dışından uzmanlarla kariyerlerine fayda sağlayacak eğitimlerin verildiği “İş Hayatı 101”, kadın üniversitelilerle kadın çalışanların buluşturulduğu “Aramızda” webinar serisi, öğrencilerin doğru bölüm seçmeleri için deneyimlerin paylaşıldığı “ASELSAN Liselilerle Buluşuyor”, üniversite kariyer etkinlikleri ve yedi ayrı bölgede üniversite öğrencileri için gerçekleştirilen “26-45/36-42 Webinarları” gibi projeler sayesinde ASELSAN, “İç iletişim” faaliyetlerinde Gümüş Ödül’e layık görüldü.

ASELSAN kurum kültüründe beş değer

ASELSAN’da, kurum kültürünü daha iyi tanımlamak ve yapılandırmak için yapılan çalışmalar doğrultusunda “birliktelik, gelişim, güven, mükemmellik ve yenilik” olmak üzere beş değer odağında iletişim stratejileri kurgulandı. Gönüllü çalışanların oluşturduğu “Değer Elçileri”, her yıl ASELSAN değerlerini yaşatmak için en az dört projede aktif olarak yer aldı. Çalışanların projelere dahil edilmesi ile değerlerin bilinirliği, tutundurulması ve yaşatılması için 2019 yılından bu yana önemli adımlar atıldı. Potansiyel adaylara kurum kültürü ve değerleri hem kampüs etkinliklerinde hem de ASELSAN Yaşam Instagram hesabında tanıtılmaya devam ediyor. Tüm bu çalışmalar kapsamında ASELSAN, Stevie Award 2022’de “Değerler İletişimi” faaliyetleriyle Bronz Ödül’ün sahibi oldu.",
103,aselsan-ilk-yariyi-guclu-buyume-ile-tamamladi,https://www.aselsan.com/tr/haberler/detay/103/aselsan-ilk-yariyi-guclu-buyume-ile-tamamladi,ASELSAN İLK YARIYI GÜÇLÜ BÜYÜME İLE TAMAMLADI,11 Ağustos 2022,3 dk,https://wwwcdn.aselsan.com/api/file/haber_blog_galeri.jpg,"ASELSAN’ın 2022 yılı ilk yarı finansal sonuçları açıklandı. ASELSAN’ın 6 aylık cirosu geçen yılın aynı dönemine göre %55 büyüyerek 10,8 milyar TL’ye ulaştı. ASELSAN yatırımlarıyla sürdürülebilir büyümesine devam etti.

Şirketin brüt kârı, geçen yılın ilk yarısına göre %33 seviyesinde artarken; Faiz, Amortisman ve Vergi Öncesi Kârı (FAVÖK) geçen yılın aynı dönemine kıyasla %42 artış göstererek 2,7 milyar TL’ye yükseldi. FAVÖK marjı %25 olarak gerçekleşti. ASELSAN’ın net kârı da geçen yılın aynı dönemine göre %50 oranında artarak 3,8 milyar TL seviyesine ulaştı. Şirketin özkaynaklarının aktife oranı %54 olarak gerçekleşti.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN, Şirketin ilk yarıyıl finansal sonuçlarını şöyle değerlendirdi: “Milli sorumluluklarımızın bilinciyle, gelişmiş teknolojilerimizi ülkemizin hizmetine sunduğumuz 2022 yılının ilk yarısını geride bırakmış bulunuyoruz. Dünyanın makroekonomik ve jeopolitik riskler ile karşı karşıya kaldığı, küresel enflasyonun dünya genelinde maliyet baskısı yarattığı bu zorlu dönemde de ASELSAN olarak istikrarlı büyüyerek çalışmalarımıza kesintisiz devam ettik.

ASELSAN’da teknolojiye yön verme hedefiyle çığır açıcı teknolojilere yönelik temel araştırma çalışmalarını inovatif bakış açısı ile, yapay zekâdan otonomiye, fotonikten metamalzemeye, biyosavunmadan kuantum teknolojilerine kadar uzanan geniş bir alanda, ülkemizi ve ASELSAN’ımızı daha ileriye taşımak üzere sürdürmekteyiz.

Savunma Sanayii Başkanlığımızın vizyonu doğrultusunda ASELSAN’da, hem ürün ve sistem geliştirmek için hem de kritik teknolojilerin sahibi olmak için yüksek kapasiteli insan kaynağından aldığımız gücü de harekete geçiriyoruz. İnovasyonu ve Ar-Ge’yi üretimden pazarlamaya, tedarikten yönetime kadar tüm iş süreçlerinde faaliyetlerimizin odak merkezi haline getirerek ulusal ve uluslararası alanda başarılara imza atıyoruz.

Tedarikçilerimizin Her Daim Yanındayız

2022 yılının sadece ilk yarı yılında tedarikçilerimize 10,9 Milyar TL’ye yaklaşan ödeme yaparak finansal katkı sağladık. Ayrıca bu 6 aylık süreçte 106 ürünün de millileştirilmesini başarı ile tamamladık. Böylelikle son 3 yılda millileştirdiğimiz ürün sayısını 613’ün üzerine çıkartarak 331 milyon USD’ye yakın bir büyüklüğün ülkemizde kalmasını sağladık.

Ayrıca, katıldığımız İstanbul Sanayi Odası ve SAHA İstanbul iş birliğiyle düzenlenen 4’üncü Savunma Sanayii Buluşmalarında, 20 farklı iş kolundan olan tedarikçilerimizle millileştirme süreci hakkında bilgiler verdik. Tedarikçilerimize gerek finansal gerek bilgi birikimi aktarımı olarak verdiğimiz destekle tedarikçilerimizin üretim hacimleri artarken ülke ekonomisine sağlanan katkı da artacaktır.

Yerli ve Milli Ürünlerimizle Oyun Değiştirici Vurucu Gücümüzün Farkındayız

Milli mühendislik gücümüzle ürettiğimiz uydu haberleşme sistemi teknolojilerimiz kritik roller üstlenmeye devam ediyor. Bu yıl kardeş ülkemiz Azerbaycan’da düzenlenen TEKNOFEST’e biz de ASELSAN olarak önemli bir katılım sağladık. Toplam 21 ürün ve sistemimiz ile katıldığımız Havacılık, Uzay ve Teknoloji Festivali TEKNOFEST’te yerli ve milli imkânlarla ürettiğimiz ürünlerimiz ASELSAN standında sergilenirken birçok ziyaretçiden de yoğun ilgi gördü. TEKNOFEST Azerbaycan’da uçuş gösterileri yapan Bayraktar AKINCI TİHA, uydu haberleşme sistemlerimizi kullanarak uzun bir uçuşun ardından Azerbaycan’a başarıyla vardı. Milletimizden aldığımız inanç ve destekle büyük başarılara imza atmaya devam edeceğiz.

Dünya’nın En Büyük 49. Savunma Şirketiyiz

“ASELSAN 2008 yılında 97’nci sıradan dâhil olduğu dünya savunma sanayi devleri arasındaki (Defense News Top 100) başarısını bu yıl da 49. sırada yer alarak sürdürmüştür. Prof. Dr. Haluk GÖRGÜN; “Defense News Top 100” listesinde ilk 50’de yer alan tek Türk şirketi olduk. Ülkemiz adına geliştirdiğimiz yüksek teknolojiler ile hem ulusal hem de uluslararası platformda elde ettiğimiz başarılar artarak devam etmektedir.”

İklim Meselesinde İnsanlığın Yanındayız

“İklim değişikliği” ile “yeşil dönüşüm” konularının ele alındığı Ekonomi ve İklim Değişikliği Zirvesi (EKO İKLİM) zirvesinde ASELSAN olarak sürdürülebilir bir dünya için ürettiğimiz çözüm ve uygulamalarımızı anlattık. Yerli ve milli olarak geliştirdiğimiz yenilenebilir enerji, elektrikli ulaşım ve akıllı şehirler konularındaki çözümlerimizi sergiledik.

Ayrıca iş sağlığı ve güvenliği hedefleri doğrultusunda, üst yönetimin liderliği ve çalışanların katılımı ile yönetim sistemi performansının sürekli gelişimini ve sürdürülebilirliğini sağlamayı amaçlayan ASELSAN, bu yıl ilk defa katılım sağladığı İngiltere merkezli ROSPA Ödüllerinde gümüş ödül kazandı.

Gençlerimize Vizyon Kazandırmaya ve Nitelikli İş Gücü Yetiştirmeye Desteğimiz Sürdü

Geleceğimiz için var gücümüzle çalışmaya devam ediyoruz. Katılım gösterdiğimiz Gençlik Bilişim Festivalinin “Türkiye’nin Uzay Yolculuğu” başlıklı oturumunda Türkiye’nin önde gelen teknoloji şirketlerinin yöneticileri ile bir araya geldik. Oturumda ASELSAN’ın uzay alanındaki projeleri ve vizyonu hakkında gençlerle paylaşımlarda bulunduk.

Savunma sanayinde nitelikli iş gücünün yetiştirilmesine katkı sağlamak amacıyla kurulan ASELSAN Mesleki ve Teknik Anadolu Lisemiz, milli teknoloji hamlesinin parçası olmak isteyen başarılı gençlerin tercihi oldu. İngilizce hazırlık sınıfı olan okulumuz, Liselere Giriş Sınavı sonuçlarına göre bu yıl 0,44’lük dilimden öğrenci aldı. Gençlerimizle hem ülke hem de kendi gelecekleri için birlikte yürümeye devam edeceğiz.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN açıklamalarını şu sözlerle noktaladı: “Milletimizden gücünü alan ASELSAN’da yeni başarılara imza atmak ve bunları sizlerle paylaşmak için var gücümüzle 2022 yılının devamında da çalışmayı sürdüreceğiz. Başta Sayın Cumhurbaşkanımız olmak üzere, Savunma Sanayii Başkanlığımıza ve tüm paydaşlarımıza teşekkür ederim.”",
112,aselsan-ucuncu-ceyrekte-de-surdurulebilir-buyumesine-devam-etti,https://www.aselsan.com/tr/haberler/detay/112/aselsan-ucuncu-ceyrekte-de-surdurulebilir-buyumesine-devam-etti,ASELSAN ÜÇÜNCÜ ÇEYREKTE DE SÜRDÜRÜLEBİLİR BÜYÜMESİNE DEVAM ETTİ,19 Ekim 2022,3 dk,https://wwwcdn.aselsan.com/api/file/haber_blog_galeri.jpg,"Şirketin brüt kârı, geçen yılın aynı dönemine göre %60 seviyesinde artarken; Faiz, Amortisman ve Vergi Öncesi Kârı (FAVÖK) geçen yılın aynı dönemine kıyasla %66 artış göstererek 4,1 milyar TL’ye yükseldi. FAVÖK marjı %23 olarak gerçekleşti. ASELSAN’ın net kârı da geçen yılın aynı dönemine göre %83 oranında artarak 5,7 milyar TL seviyesine ulaştı. Şirketin özkaynaklarının aktife oranı %53 olarak gerçekleşti.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN, Şirketin dokuz aylık finansal sonuçlarını şöyle değerlendirdi: “Güvenlik güçlerimiz için teknoloji denince akla gelen ilk isim olmanın yanı sıra, sivil teknolojiler alanında da ülkemize sunduğumuz çözümlerle bize yüklenen “memlekete hizmet” görevimizi en iyi şekilde yerine getirerek sürdürülebilir büyümemize devam ettiğimiz bir dönemi daha kapattık. 2022 yılı üçüncü çeyrek itibarıyla %72 artış gösteren hasılatımız 17,7 milyar TL’ye ulaştı.

2022 yılının ilk dokuz ayında tedarikçilerimize yaklaşık 17,4 milyar TL ödeme yaparak finansal katkı sağladık. 2022 yılının ilk 9 aylık sürecinde 128 adet ürünün de millileştirilmesini başarı ile tamamladık. Böylelikle son 3 yılda millileştirdiğimiz ürün sayısını 635’in üzerine çıkartarak 430 milyon USD’ye yakın bir büyüklüğün ülkemizde kalmasını sağladık.

2022 yılı içerisinde, bugüne kadar hiç satış yapılmamış 2 yeni ülkeye daha ASELSAN ürünlerinin satışını gerçekleştirdik. Son 3,5 yılda ürünlerimizin kullanıcısı olan ülke sayısını 17 yeni ülke daha ekleyerek 80’e yükselttik. Yurt dışına ilk kez satışı yapılan ürünlerimizin sayısı ise 44’e ulaştı.

Yerli Milli Ürünlerimizle Öncüyüz

Bilim ve yüksek teknoloji ürünlerini gençlerimiz ile bir araya getiren dünyanın en büyük havacılık, uzay ve teknoloji festivali TEKNOFEST Samsun’a çekiş sistemi bileşenleri ASELSAN tarafından geliştirilen, Türk otomotiv sanayisinin ilk yüzde yüz yerli elektrikli otobüsleri ile ulaşım sağladık. Otobüsler Samsun’da şehir içi ulaşımda hizmete başlayarak ilk seferini Canik ilçesi ile 19 Mayıs Üniversitesi arasında gerçekleştirdi.

Paydaş olarak katıldığımız TEKNOFEST Karadeniz 2022 etkinliğinde Girişimcilik Merkezimiz de gençlerle buluştuk. Girişimcilik Programımız kapsamında gençlere yeni ufaklar açarak derin teknoloji girişimlerini desteklemeye devam edeceğiz. ASELSAN standında elliyi aşkın ürünümüz sergilenirken Tekno Macera standımızda ise çocuklarımızla kodlama, robotik ve yapay zekayı keşfetme fırsatı yakaladık.

Uluslararası Alanda da Sahnedeyiz

Yerli ve milli gücümüz ile ürettiğimiz yüksek teknolojilerimizle uluslararası alanda da ses getirmeye devam ettik. Savunma Sanayii Başkanlığımız koordinasyonunda ve üretilen MARLIN insansız deniz aracımızla NATO tatbikatına katılım sağladık. MARLIN, elektronik harp sistemleri taşıyan dünya üzerindeki ilk insansız su üstü platformudur.

Azerbaycan’da düzenlenen ADEX 2022’ye ASELSAN olarak 62 ürün ve sistemimizle katılım sağladık. Fuar alanında Genelkurmay Başkanımız Orgeneral Yaşar Güler’in de bulunduğu standımızda Azerbaycan Cumhurbaşkanı İlham Aliyev’i ağırlayarak ürünlerimiz hakkında önemli bilgiler verdik.

Sürdürülebilirlik Çalışmalarımız Her Daim Devam Ediyor

Sürdürülebilirlik ve çevre yaklaşımımız ile çalışmalarımıza hız kesmeden devam ediyoruz. Sürdürülebilir Ürün Paketleme Politikamız doğrultusunda ilk çevre dostu paketleme tasarım çalışmalarına IP kamera ürün ailesinden başladık. Çevremize karşı sahip olduğumuz sorumluluk bilinciyle üretmeye devam ediyoruz.

The Stevie tarafından bu sene 19’uncusu düzenlenen Uluslararası İşletme Ödülleri (International Business Awards) programı başlığı kapsamında ASELSAN da önemli bir başarıya imza attı. 2050 yılı net sıfır emisyon hedefi kapsamında anlatılan projelerle Yılın Kurumsal Sosyal Sorumluluk Programı kategorisinde Gelecek İçin Yeşil İklim konu başlığı ile gümüş ödülü almaya hak kazandık.

Paydaşımız Gelecek Nesiller

Universum Türkiye En Çekici İşverenler Araştırmasının Mühendislik ve Bilgi Teknolojileri kategorisinde geçmiş yıllarda olduğu gibi 2022’de de birincilik ödülüne layık görülerek bu yıl da geleneği bozmadık. Buna ek olarak, çalışanlarımıza ve genç yeteneklerimize katkı sağlamak için hayata geçirdiğimiz projelerimiz ile Brandon Hall Mükemmelliyet Ödüllerinde dört altın, bir bronz olmak üzere beş ödülün sahibi olduk. Gelecek nesillerimiz için durmadan değer üretmeye devam edeceğiz.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN açıklamalarını şu sözlerle noktaladı: “Kuvvetli bilançomuzla, güçlü özkaynaklarımızla 2022 yılının son döneminde de aynı çalışma azmiyle ilerlemeye, milletimizden aldığımız güçle yeni başarılara imza atmaya ve bunu finansal sonuçlarımıza aktarmaya devam edeceğiz. Mevsimsel etkilerin kendini belirgin gösterdiği savunma sektöründe, yılın son çeyreğine girerken önceki yıllara göre daha iyi sonuçları yakalayacağımızı şimdiden öngörüyorum. Başta Sayın Cumhurbaşkanımız olmak üzere, Savunma Sanayii Başkanlığımıza, kıymetli ASELSAN aileme ve tüm paydaşlarımıza teşekkür ederim.”",
113,millilestirmede-tam-yol-aselsan-saha-istanbulda,https://www.aselsan.com/tr/haberler/detay/113/millilestirmede-tam-yol-aselsan-saha-istanbulda,MİLLİLEŞTİRMEDE TAM YOL: ASELSAN SAHA İSTANBUL'DA,21 Ekim 2022,2 dk,https://wwwcdn.aselsan.com/api/file/haber_blog_galeri.jpg,"ASELSAN; SAHA İstanbul tarafından, Cumhurbaşkanlığı himayelerinde düzenlenen SAHA EXPO 2022 Fuarına en büyük stant alanına ve en geniş ürün yelpazesine sahip firma olarak katılacak.

ASELSAN fuarda, yerli üretim potansiyelindeki artışı ve bağımsız üretim gücünü destekleyecek millileştirme çalışmaları ile stratejik ortaklarına özel çalışmalar yapacak. Savunma teknolojileri alanında Türkiye'nin en büyük kuruluşu olan ASELSAN, SAHA EXPO’da etkinlik alanı ile birlikte bir dönümü aşan alanda ziyaretçilerini ağırlayacak.

SAHA EXPO’nun ilk gününden beri en büyük destekçilerinden olmaktan gurur duyduklarını belirten ASELSAN Yönetim Kurulu Başkanı ve Genel Müdürü Prof. Dr. Haluk Görgün, şu değerlendirmede bulundu:

“Sayın Cumhurbaşkanımızın 2004 yılında ortaya koyduğu Savunma Sanayinde Millileşme Hamlesi vizyonu doğrultusunda ülke olarak içinde bulunduğumuz jeopolitikte millileştirmenin bir seçenek değil zorunluluk olduğu gerçeğinden hareketle çalışıyoruz. ASELSAN’ın kuruluşundan bugüne kadar kendi ekosisteminde hayata geçirdiği millileştirme çalışmalarına ivme kazandırarak adeta bir seferberlik seviyesine çıkardık.

ASELSAN, bir önceki SAHA EXPO'da dört günde 20'si yabancı olmak üzere 255 farklı firma ile toplam 392 görüşme gerçekleştirmişti. Görüşmelerin gündemini millileştirme, yeni kaynak oluşturma, açık siparişler ve yeni iş birlikleri oluşturmuştu. Bu fuarda da benzer faaliyetleri yürütmek üzere çok daha fazla firma ile görüşmek istiyoruz.

816 firma ve 22 üniversite ile Türkiye’nin ve Avrupa’nın en büyük sanayi kümesi SAHA İstanbul tarafından düzenlenen SAHA EXPO Savunma, Havacılık ve Uzay Sanayi Fuarı, bu çalışmalarımız için en önemli mecralardan birini oluşturuyor. Uluslararası katılımın da olacağı fuarda yüksek teknolojiye haiz sistemlerimizin yanı sıra millileştirme kapsamında ülkemize kazandırılan çok sayıda ürün sergilenecek. Bu ürünler arasında son dönemde millileştirmesi tamamlanan ürünler de yer alacak.

Millileştirilen Ürünler Sektöre Güç Kattı

Sınıfında dünyada ilk olma özelliğine sahip güç yükselteç modülleri, karıştırmaya dayanıklı GNSS alıcılar, yüksek frekanslı (RF) devre bileşenleri, içerisinde önemli teknolojiler barındıran jiroskoplar, ataletsel ölçüm birimleri, sensörler, milli ve yerli üretimi başarıyla gerçekleştirilen fiber optik ürünler, sonar sistem bileşenleri gibi geniş bir yelpazeye sahip ürünler sergimizde bulunuyor. Bu ürünler ASELSAN’ın hatta diğer savunma sanayi şirketlerimizin sergilediği birçok ürün ve sistem içerisinde kullanılmaya başlandı ve sektöre büyük bir milli güç kattı.

SAHA EXPO, yerli üretim potansiyelindeki artışı ve bağımsız üretim gücünü gözler önüne serecek. Fuarcılığa getirdiği yeni yaklaşımlarla, Dünya markası olma yolundaki bu etkinlikte yer almaktan çok mutluyuz.”

SAHA EXPO’nun En Büyüğü

25-28 Ekim tarihleri arasında İstanbul’da gerçekleştirilecek fuara en geniş katılımı gerçekleştiren ASELSAN, insansız sistemlerden uydu sistemlerine, deniz sistemlerinden elektro-optik sistemlere kadar çok geniş bir yelpazede ürünlerini ve yurt içindeki stratejik ortakları ile millileştirilmiş ürünleri sergileyecek. Azerbaycan, Kazakistan, Pakistan ve Ürdün'ün de aralarında bulunduğu 80 ülkeye, doğrudan satışın yanı sıra ürünlerinin teknoloji transferi ile ortak üretim çalışmalarını da içerecek şekilde ihracat gerçekleştiren ASELSAN, ziyaretçilere ürün ve sistemlerinin yanı sıra tedarik zinciri yönetimi hakkındaki çalışmalarını tanıtacak.",
116,basarili-genclere-aselsandan-davet,https://www.aselsan.com/tr/haberler/detay/116/basarili-genclere-aselsandan-davet,BAŞARILI GENÇLERE ASELSAN’DAN DAVET,06 Temmuz 2022,2 dk,https://wwwcdn.aselsan.com/api/file/haber_blog_galeri.jpg,"Savunma sanayinde ihtiyaç duyulan nitelikli iş gücünün yetiştirilmesine katkı sağlamak amacıyla kurulan ASELSAN Mesleki ve Teknik Anadolu Lisesi, parlak bir geleceğe adım atmak isteyen yeni öğrencilerini bekliyor. İngilizce hazırlık sınıfı olan okul, bu tercih döneminde 96 öğrenci daha alacak.

Liselere Geçiş Sınavı (LGS) sonuçları 30 Haziran’da açıklandı. Yayımlanan kılavuza göre 4 Temmuz’da başlayan lise tercihleri, 20 Temmuz'a kadar devam edecek. Savunma sanayinin ihtiyaç duyduğu nitelikli iş gücünün yetiştirilmesine katkı sağlamak amacıyla Ankara’da kurulan ASELSAN Mesleki ve Teknik Anadolu Lisesi (MTAL) de yeni öğrencileri için hazır. Sektöre en nitelikli insan kaynağını sunabilmek amacıyla kurulan okulda İngilizce hazırlık sınıfı da bulunuyor. Bu tercih döneminde 96 öğrenci alacak okulda sektöre yönelik kapsamlı teorik ve pratik eğitimler veriliyor.

En başarılı öğrencilerin tercihi

ASELSAN MTAL, en başarılı öğrencilerin tercihi olmaya devam ediyor. Kurulduğu 2019’dan beri ilk yüzde birlik dilimden öğrenci alan ASELSAN MTAL, 2019’da yüzde 0,46, 2020’de yüzde 0,33, 2021’de yüzde 0,55’lik dilimlerden öğrenci aldı. ASELSAN MTAL, ""Savunma Elektronik Sistemleri"" ve ""Savunma Mekanik Sistemleri"" olmak üzere iki dalda, 5 yıllık seçkin bir eğitim içeriğine sahip. Her iki dalın öğretim programları savunma sanayi ihtiyaçlarına yönelik olarak ASELSAN ve Milli Eğitim Bakanlığı Mesleki ve Teknik Eğitim Genel Müdürlüğü tarafından oluşturulan bir çalışma ekibiyle özel olarak geliştirildi. Alan ve dal derslerinden bazıları ASELSAN eğiticileri tarafından verilecek şekilde planlandı. Okul öğretmenlerinin hizmet içi eğitimlerinin bir kısmı da yine ASELSAN çalışanları tarafından veriliyor. Ayrıca okul bünyesindeki savunma sanayi odaklı atölye ve laboratuvarların kurulumu ve donatılması da yine ASELSAN, Savunma Sanayii Başkanlığı ve Milli Eğitim Bakanlığının iş birliği ile gerçekleştiriliyor.

ASELSAN’da istihdam önceliği

Alan mezunlarının ASELSAN’da istihdamlarına öncelik sağlanması, mezunlarından uygun bulunanlara araştırma üniversitelerinin ASELSAN’ın ilgi alanına giren mühendislik bölümlerinde öğrenim görmeleri halinde yükseköğrenimleri sırasında burs verilmesi gibi hususlar önümüzdeki dönem için planlanıyor. Öğrencilerin günümüz teknolojilerini tanıması ve takip edebilmesi için de robot ve mobil programlama gibi alanlarda tasarım ve proje tabanlı eğitim imkânı da okulun eğitim programında yer alıyor. Öğrenciler okul içi ve ulusal matematik yarışmaları için teşvik ediliyor. Yine okul bünyesinde kurulan bilgisayar laboratuvarı ve kütüphane de öğrenciler için araştırma imkânı sunuyor. Öğrencilerin dünya ile entegre bir vizyona sahip olabilmeleri için hazırlık sınıfında haftada 24 saatlik bir İngilizce ders programı hazırlanmış durumda.

ASELSAN desteği, her zaman öğrencilerle

ASELSAN Yönetim Kurulu Başkanı ve Genel Müdürü Prof. Dr. Haluk Görgün, “Öğrencilerimize ASELSAN’da staj imkânı sağlıyoruz. Başarı kriterlerini sağlayan öğrencilerimize onuncu sınıftan itibaren başarı bursu veriyoruz. Ek olarak ERASMUS+ Akreditasyonu kapsamında ASELSAN MTAL öğretmen ve öğrencilerinin de uluslararası hareketlilik programlarına dahil ederek, öğrencilerimizin yurt dışında staj yapmasını sağlamayı planlıyoruz. Bu liseyi bitiren başarılı öğrencileri de üniversiteye devam ettiğinde mümkün olduğu kadar ASELSAN himayelerinde yönlendirmeyi ve burs sağlayabilmeyi hedefliyoruz. Okuldaki tüm öğrencilere ASELSAN çalışanları tarafından mentorluk da yapılıyor. Biz teknik eleman ihtiyacımızı meslek liselerinden ve meslek yüksekokullarından karşılıyoruz. Buradan gelen kişilerin bizim kültürümüzü kazanması büyük önem taşıyor. Mesleki ve Teknik Anadolu Lisemizle yüksek teknolojiye hakim ara eleman yetiştirirken aynı zamanda Türkiye için önemli olan savunma sanayisine uygun belli bir kültür ve değer paylaşan insan kıymetini yetiştiriyoruz” diye konuştu.

Sosyal imkanları da var

ASELSAN Mesleki ve Teknik Anadolu Lisesi, tüm akademik imkanların yanında sportif ve kültürel faaliyetlerle de öğrencilerin gelişimine katkıda bulunabilecek bir altyapıya sahip şekilde eğitim veriyor. Okul bünyesindeki müzik odası, öğrencilerin çeşitli enstrümanları çalmayı müzik öğretmenleri eşliğinde öğrenebilmeleri için kuruldu. Kapalı spor salonu ve modern ekipmanlarla donatılmış fitness salonu sayesinde de öğrencilerin takım sporları ve bireysel aktiviteler yapabilecekleri sağlıklı bir ortam oluşturuldu. Doğa ve kış sporları etkinlikleri ile de öğrencilerin doğayla ilişkilerinin de kopmaması sağlanıyor.",
120,aselsan-ilk-ceyregi-buyuyerek-tamamladi,https://www.aselsan.com/tr/haberler/detay/120/aselsan-ilk-ceyregi-buyuyerek-tamamladi,ASELSAN İLK ÇEYREĞİ BÜYÜYEREK TAMAMLADI,27 Nisan 2022,2 dk,https://wwwcdn.aselsan.com/api/file/haber_blog_galeri.jpg,"ASELSAN’ın Faiz, Amortisman ve Vergi Öncesi Kârı (FAVÖK) 1 milyar TL olarak gerçekleşirken net kârı da geçen senenin aynı dönemine göre %36 artış göstererek 1,7 milyar TL seviyesine ulaştı. Şirket güçlü özsermaye yapısını korumaya devam etti ve özkaynakların aktife oranı %56 olarak gerçekleşti.

ASELSAN’ın 2022 yılı ilk çeyrek finansal sonuçlarını değerlendiren Yönetim Kurulu Başkanı ve Genel Müdür Prof. Dr. Haluk GÖRGÜN şunları söyledi: “Gelişmiş teknolojilerimizi dünyanın hizmetine sunarken ülkemize olan sorumluluğumuzu da yerine getirmeyi unutmadık.  Ekonomimize katkı sağlamayı sürdürdüğümüz bir çeyreği daha geride bıraktık. Şirketimizin 2022 yılı ilk çeyrek sonu itibarıyla bakiye siparişleri 8,3 milyar USD oldu.

ASELSAN olarak Cumhurbaşkanlığı Dijital Dönüşüm Ofisi ile Sanayi ve Teknoloji Bakanlığı tarafından açıklanan Türkiye Yapay Zekâ Stratejilerini desteklemek amacıyla kamu, özel sektör, akademi ve girişimcilik dünyasında farkındalık oluşturmak üzere planlanan 1. Yapay Zekâ Zirvesi AI [Tomorrow Summit] etkinliğine katılım sağladık. Savunma sistemlerindeki yapay zekâ uygulamalarının her geçen gün ilerlediği vurgusu yapılan zirvede biz de yapay zekâ kabiliyetlerine sahip projelerimizi paylaştık. Gelecek 20 yılda insan yaşamı geçen 20-25 yıldaki bilişim devrimiyle uğradığı değişime benzer bir dönüşüm geçirecektir.

ASELSAN, milletimizin ve mühendislerimizin bağımsızlık vizyonuyla çıktığı bu yolda sivil alanlardaki çalışmalarına da durmadan devam ediyor. Milli imkânlarla geliştirilen ARIN X-Ray Bagaj Kontrol Cihazlarımız Gaziantep’ten sonra şimdi de Devlet Hava Meydanları İşletmesi Genel Müdürlüğü uhdesinde kullanılmak üzere Tokat Havalimanına teslim edildi.

Gün geçtikçe büyüyen projelerimizle gelişmeye ve geliştirmeye devam ediyoruz ve edeceğiz.”

Tedarikçi Finansmanında Finansal Çözümler

Güç birliği yaparak geleceğe ilerlediğimiz tedarikçilerimizin finansal ihtiyaçları noktasında çalışmalar yürütmenin öneminin farkındayız. Bu farkındalıkla Anadolubank ile Tedarikçi Finansmanı Sistemi anlaşmasını imzalayarak çalıştığımız banka sayısını 15’e çıkardık. Oluşturduğumuz güç birliği şemsiyesi altında 2022 yılının sadece ilk çeyreğinde tedarikçilerimize 5,3 Milyar TL’ye yaklaşan ödeme yaparak finansal katkı sağladık. Ayrıca bu 3 aylık süreçte 47 ürünün de millileştirilmesini başarı ile tamamladık. Böylelikle son 3 yılda millileştirdiğimiz ürün sayısını 554’ün üzerine çıkartarak 243 milyon USD’ye yakın bir büyüklüğün ülkemizde kalmasını sağladık.

Bu sistem ile sunulan finansal çözümlerle ASELSAN tedarikçilerinin üretim hacimlerini artırırken ülke ekonomisine de sağlanan katkı artacak. Toplumsal ekonomik kalkınmanın yapı taşlarından olan üretimi güçlendirmeyi destekleyecek bu iş birliğini hayata geçirmekten ötürü büyük mutluluk duyuyoruz. ASELSAN olarak sektörümüzdeki paydaşlarımız ve değerli iş ortaklarımızla omuz omuza çalışarak her alandaki iş birliklerimizi daha ileriye taşımaya devam edeceğiz.

İklim Meselesinde İnsanlığın Yanındayız

“İklim değişikliği” ile “yeşil dönüşüm” konularının ele alındığı Ekonomi ve İklim Değişikliği Zirvesi ve Fuarı (EKO İKLİM) zirvesinde ASELSAN olarak sürdürülebilir bir dünya için ürettiğimiz çözüm ve uygulamalarımızı anlattık. Yerli ve milli olarak geliştirdiğimiz yenilenebilir enerji çözümleri, elektrikli ulaşım ve akıllı şehirler çözümlerimizi sergiledik.

ASELSAN’da bağımsız teknolojiler hedefiyle Türkiye için ekonomik katma değer oluştururken, uzun vadeli toplumsal ve çevresel fayda sağlamak için de çalışıyoruz. Üstelik sadece yönetimsel süreçlerimizle, uygulamalarımızla değil; ortaya koyduğumuz milli ürün ve sistemlerimizle de sürdürülebilir gelecek için insanlığın yanındayız. Sadece ASELSAN’ı değil, tüm değer zincirimizi olumsuz etkileyebilecek iklim değişikliği riskini, yüksek teknolojimiz, insan kıymetimiz ve güçlü bilgi birikimimizle yönetiyoruz.”

Önce Güvenlik, Önceliğimiz Güvenlik

İş sağlığı ve güvenliğine verdiğimiz önem ve geliştirdiğimiz uygulamalar ile İngiltere merkezli British Safety Council tarafından düzenlenen, iş sağlığı ve güvenliği alanında dünyadaki en prestijli ödüllerin başında gelen “Uluslararası İş Güvenliği Ödülleri (International Safety Awards)” kapsamında, savunma sektöründe Türkiye’den ödül alan tek şirket olduk.

ASELSAN Yönetim Kurulu Başkanı ve Genel Müdürü Prof. Dr. Haluk GÖRGÜN açıklamalarını şu sözlerle noktaladı: “2022 yılının devamında da aynı çalışma azmiyle ilerlemeye ve bunu finansal sonuçlarımıza aktarmaya devam edeceğiz. Başta Cumhurbaşkanımız ve Savunma Sanayii Başkanlığımız olmak üzere tüm paydaşlarımıza teşekkür ederim.”",
125,kritik-tesisler-aselsana-emanet,https://www.aselsan.com/tr/haberler/detay/125/kritik-tesisler-aselsana-emanet,KRİTİK TESİSLER ASELSAN'A EMANET,27 Aralık 2021,1 dk,https://wwwcdn.aselsan.com/api/file/haber_blog_galeri.jpg,"ASELSAN,  Türkiye’nin teknolojik bağımsızlık vizyonu ışığında sivil sahalardaki atılımlarını devam ettiriyor. ASELSAN Güvenlik Sistemleri ürün ailesine ARIN X-Ray Bagaj Kontrol Cihazları eklendi.

ASELSAN X-Ray Cihazları, Cumhurbaşkanı Recep Tayyip Erdoğan’ın Gaziantep’te gerçekleştirdiği toplu açılış töreni ile kullanıma alındı. Yerli ve milli X-Ray cihazını yerinde inceleyen Cumhurbaşkanı Erdoğan, özellikleri hakkında bilgi aldı.

Güvenlik Amaçlı kullanılan X-Ray Bagaj Kontrol Cihazları; havaalanları, limanlar, sınır kapıları, gümrükler, devlet binaları gibi birçok tesisin güvenliğinin sağlanmasında kritik öneme sahip bulunuyor. Yeni geliştirilmiş cihazlar, Devlet Hava Meydanları İşletmesi Genel Müdürlüğüne Gaziantep Havalimanında kullanılmak üzere teslim edildi.

“Bir milli başarı öyküsü daha”

ASELSAN Yönetim Kurulu Başkanı ve Genel Müdürü Prof. Dr. Haluk Görgün, geliştirilen sistem için, “Bir milli başarı öyküsü daha” değerlendirmesinde bulundu. Prof. Dr. Haluk Görgün, “ASELSAN mühendislerinin milli imkanlarla kısa sürede geliştirdiği ARIN X-Ray Bagaj Kontrol Cihazlarımız Gaziantep’e ve ülkemize hayırlı olsun. Nerede yüksek teknoloji varsa ASELSAN’ın milli imzası orada olmaya devam edecek” dedi.

ASELSAN ve HTR’nin yerli olarak milli imkanlar ile 11 ay gibi kısa bir sürede geliştirdiği ARIN X-Ray Bagaj Kontrol Cihazlarının ilk teslimatı Gaziantep Havalimanı yeni terminal binasına yapıldı.

ASELSAN ile DHMİ arasında 14 Aralık 2020 tarihinde DHMİ 30 Adet Çift Açılı X-Ray Bagaj Kontrol Cihazı Temini ve Tesisi İşi Sözleşmesi imzalanmıştı. Açılışı 25 Aralık 2021 tarihinde Cumhurbaşkanı Erdoğan tarafından gerçekleştirilen Gaziantep Havalimanı yeni terminal binasına ASELSAN ve HTR tarafından birlikte geliştirilen ASELSAN ARIN X-Ray Bagaj Kontrol Cihazlarından 18 adet teslim edildi.

ASELSAN ARIN X-Ray Bagaj Kontrol Cihazları, etkin atom numarasına göre organik, inorganik, metal madde ayrımı ve 6 renkli gösterim yapabiliyor. Cihazlarda otomatik patlayıcı tespiti, yüksek yoğunluklu bölgeyi görüntüleme, yüksek yoğunluk alarmı, yoğunlukta zoom kabiliyeti (renkli ve siyah beyaz), organik sıyırma, otomatik geometrik ve radyometrik düzeltme fonksiyonu, tünel giriş – çıkışlarının kamerayla izlenmesi ile genişletilebilir kurgusal tehdit kütüphanesi kabiliyetleri bulunuyor.

Proje kapsamında Tokat Havalimanı yeni terminal binasına da 12 adet ASELSAN ARIN X-Ray Bagaj Kontrol Cihazı 2022 senesi içinde teslim edilecek.",https://iys.aselsan.com.tr/CUMHURBASKANIERDOGANASELSAN_ARIN_XRAY2_4287.jpg
126,aselsan-ve-kosgeb-guclerini-birlestirecek,https://www.aselsan.com/tr/haberler/detay/126/aselsan-ve-kosgeb-guclerini-birlestirecek,ASELSAN VE KOSGEB GÜÇLERİNİ BİRLEŞTİRECEK,22 Aralık 2021,2 dk,https://wwwcdn.aselsan.com/api/file/haber_blog_galeri.jpg,"KRİTİK TEKNOLOJİLERİN YERLİ ÜRETİMİNDE ORTAK ÇALIŞACAKLAR

ASELSAN ve KOSGEB, imalat sanayisinde orta yüksek ve yüksek teknolojili ürünlerin geliştirilmesi konusunda güçlerini birleştirecek. KOSGEB’in kritik teknolojilerin yerli imkanlarla üretilmesi amacıyla çıktığı çağrıda ASELSAN ile ortak çalışma yürütecek. ASELSAN Yönetim Kurulu Başkanı ve Genel Müdürü Prof. Dr. Haluk Görgün, “Tüm kritik bileşenleri millileştirmemizi bir zorunluluk olarak görüyoruz” ifadelerini kullanırken KOSGEB Başkanı Hasan Basri Kurt, da “ASELSAN’ın 2 bine yakın KOBİ’nin bulunduğu bir tedarik ağı var. KOSGEB olarak bu ekosisteme daha fazla KOBİ’yi entegre etmek istiyoruz.” dedi.

Sanayi ve Teknoloji Bakanı Mustafa Varank, geçen hafta düzenlenen 2021 Verimlilik Proje Ödülleri ile TEVMOT Projesi Plaket Takdim Töreni’nde KOSGEB’in yeni çağrısını açıkladı. Ar-Ge, Ür-Ge ve İnovasyon Destek Programının yeni çağrısı, ilaç ve tıbbi cihaz, savunma sanayisi ve raylı sistem araçlarına odaklanıyor.

KOBİ’lerin 8 Şubat’a kadar başvurabileceği çağrı ile ilgili ASELSAN ve KOSGEB’den bir hamle geldi. ASELSAN Yönetim Kurulu Başkanı ve Genel Müdürü Prof. Dr. Görgün ile KOSGEB Başkanı Kurt, bir araya gelerek yürütülecek iş birliği çalışmalarını masaya yatırdı. Görüşmeye ASELSAN tarafından Tedarik Zinciri Yönetimi Genel Müdür Yardımcısı Nuh Yılmaz ve KOSGEB’den Teknoloji, Yenilik ve Yerlileştirme Dairesi Başkanı Mehmet Görkem Gürbüz katıldı.

KOSGEB Başkanlığında gerçekleşen görüşmede, ASELSAN Yönetim Kurulu Başkanı ve Genel Müdürü Prof. Dr. Görgün, “Bizlerle aynı vizyonu paylaşan, millileştirme yolunda ülkemize katkı sağlamak isteyen firmalarımıza imkan sağlamak, destek olmak amacıyla bugün KOSGEB tarafından lansmanı yapılan çağrı çok değerlidir. firmalara farklı kalemlerde (personel, makine-techizat, test vb) sağlanacak destekler sadece savunma sanayimizin değil, tüm sektörlerimize önemli katkı sağlayacaktır. Firmalara farklı kalemlerde sağlanacak destekler sadece savunma sanayimizin değil, tüm sektörlerimize önemli katkı sağlayacaktır”  dedi.

KOSGEB Başkanı Kurt da “ASELSAN’ın 2 bine yakın KOBİ’nin bulunduğu bir tedarik ağı var. KOSGEB olarak bu ekosisteme daha fazla KOBİ’yi entegre etmek istiyoruz. Yeni çağrımız ile KOBİ’ler, ASELSAN’ın talep etmiş olduğu ürünleri yerli imkânlarla üretmek için 6 milyon liraya kadar destek alabilecek. Çağrıyı ASELSAN ile iş birliği içerisinde hazırladık. Bütün süreçlerde de beraber olacağız.” diye konuştu.

PROGRAM GÜNCELLENDİ

KOSGEB, Ar-Ge’ye yönelik destek programını, bu yılın başında güncelledi. Ar-Ge, Ür-Ge ve İnovasyon adı verilen yeni destek programının ilk çağrısına Mart ayında elektrikli otomotiv sektörü ile 5G gibi yeni nesil mobil haberleşme teknolojilerine dönük alanlarda çıkıldı.

İŞ BİRLİĞİ ANLAŞMASI İMZALANDI

ASELSAN ile KOSGEB, 9 Haziran’da iş birliği anlaşması imzaladı. Bu anlaşma ile Ar-Ge, Ür-Ge ve İnovasyon Destek Programı’nın 2. çağrısı ile ilgili görüşmeler yapıldı. Görüşmeler neticesinde yeni proje teklif çağrısı oluşturuldu.

HEDEF MİLLİLEŞTİRME

Çağrı, rekabetçi ve yüksek katma değerli üretimin artırılması için öncelikli sektörlerdeki işletmeler ile savunma sanayisinin ihtiyaçlarını millileştirme kapsamındaki işletmelerin Ar-Ge ve İnovasyon ile Ür-Ge projelerinin desteklenmesini amaçlıyor.

8 Şubat’a kadar başvuruya açık olan proje teklif çağrısı 3 ana başlıkta sağlanacak:

Savunma sanayi alanına yönelik:

QPL’e uygun askeri konnektörler, RF kablolar, yüksek ses seviyeli yönlü diyafram sürücü hoparlörler, akustik dönüştürücüler ve RF bileşenler

İlaç ve tıbbi cihaz alanına yönelik:

Ultrason cihazları, bilgisayarlı tomografi ve dijital mamografi cihazları, hücresel ve moleküler düzeyde görüntüleme sistemleri, görüntü işleme ve tarama cihazları, robotik cerrahi sistemler, aşı ve bağışıklık ürünleri, tanı ve teşhis ürünleri, biyoteknolojik ilaçların geliştirilmesi

Raylı sistem araçları ile kritik bileşenlerinin üretimine yönelik:

Raylı sistemlerde kullanılacak cer sistemi, boji, baliz, araç gövde tasarımı, pnömatik sistemler, dişli kutusu, self röle vb. gibi kritik bileşenler, raylı sistem kontrol sistemi, yolcu bilgilendirme sistemleri, sistem entegrasyonu

6 MİLYON TL’YE KADAR DESTEK

Çağrı kapsamında mikro işletmeler için 900.000 TL, küçük işletmeler için 1.500.000 TL ve orta büyüklükteki işletmeler için 6.000.000 TL’ye varan destek sağlanacak. Bu destekler personel giderleri, makine-teçhizat giderleri, sınai mülkiyet hakları giderleri, test-analiz ve belgelendirme giderleri, danışmanlık-eğitim-tanıtım ve yurt içi/yurt dışı fuarlar gibi faaliyetler için katılımcı firmalara sağlanacak.",
127,net-sifir-emisyon-hedefimizle-yesil-gelecegime-yolculuk,https://www.aselsan.com/tr/haberler/detay/127/net-sifir-emisyon-hedefimizle-yesil-gelecegime-yolculuk,NET SIFIR EMİSYON HEDEFİMİZLE YEŞİL GELECEĞİME YOLCULUK,12 Ocak 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN ve Millî Eğitim Bakanlığı
Ortaöğretim Genel Müdürlüğü iş birliğinde Türkiye genelinde lise öğrencilerini
temiz, sürdürülebilir ve çevreci bir gelecek hayal etmeleri konusunda
farkındalık oluşturmak amacıyla “Net Sıfır Emisyon Hedefimizle Yeşil Geleceğime
Yolculuk” temalı resim yarışması düzenleniyor.

Öğrencilerin ülkemizin 2053 yılı net sıfır
emisyon hedefi kapsamında çevrenin korunması ile ilgili yapılabilecek
çalışmaların neler olabileceği, iklim değişikliğine neden olan karbon
emisyonlarının nasıl azaltılabileceği konusundaki düşüncelerini ve / veya bu
konular çerçevesindeki gelecek hayallerini anlatabilecekleri resim yarışması
için başvurular 11 Ocak ile 24 Şubat tarihleri arasında yapılacak.

Lise öğrencilerinin okul müdürlüklerine
yapabilecekleri başvurular sonucu tüm Türkiye’de ilk 3’ün belirlenmesi ve ödül
töreninin ASELSAN’da ilgili yöneticilerin katılımı ile gerçekleştirilmesi
planlanıyor.

Millî Eğitim Bakanlığı
Ortaöğretim Genel Müdürlüğü ile ASELSAN arasında geliştirilen iş birliği ile gençlerimizin
ülkemizin en önemli konularından birisi olan iklim değişikliği üzerine
çalışması hedefleniyor.

Geleceğimiz çocuklarımız ve
gençlerimizin, ülkemiz için önemli bir konu olan çevre hususundaki
farkındalıklarının artırılması için resim yarışmasının bu sene altıncısı
düzenleniyor. 2050 yılı için net sıfır emisyon hedefini kendine belirleyen
ASELSAN’da, ülkemizin net sıfır emisyon hedefi kapsamında yarışma konusu iklim
değişikliği üzerine belirlendi.",
140,aselsan-yili-rekor-buyume-ile-kapatti,https://www.aselsan.com/tr/haberler/detay/140/aselsan-yili-rekor-buyume-ile-kapatti,ASELSAN YILI REKOR BÜYÜME İLE KAPATTI,28 Şubat 2023,4 dk,https://wwwcdn.aselsan.com/api/file/haber_blog_galeri.jpg,"Şirketin brüt kârı, geçen yılın aynı dönemine göre %77 seviyesinde artarken; Faiz, Amortisman ve Vergi Öncesi Kârı (FAVÖK) geçen yılın aynı dönemine kıyasla %72 artış göstererek 9,5 milyar TL’ye yükseldi. FAVÖK marjı %27 olarak gerçekleşen ASELSAN’ın net kârı da geçen yılın aynı dönemine göre %67 oranında artarak 11,9 milyar TL seviyesine ulaştı. Şirketin özkaynaklarının aktife oranı %52 olarak gerçekleşti.

ASELSAN Yönetim Kurulu Başkanı ve Genel Müdürü Prof. Dr. Haluk Görgün, şirketin yıl sonu finansal sonuçlarını şöyle değerlendirdi:

“2022 yılında, ASELSAN olarak ülkemizi ulusal ve uluslararası alanda temsil ederek, yerli ve milli gücümüzle ürettiğimiz yüksek teknolojili projelerimizi hem ülkemizdeki hem de global arenadaki kullanıcılarımıza sunduk. 2022 yılında %75 artış gösteren hasılatımız 35,3 milyar TL’ye ulaştı. Başarılarla dolu bir seneyi daha geride bırakırken, güçlü ve bağımsız Türkiye için var gücümüzle çalışmaya devam edeceğiz.

2022 yılında alımlarımızın yüzde 70’ini yurt içinden karşılayarak tedarikçilerimize yaklaşık 23,4 milyar TL ödeme yaptık. 2022 yılında 160 farklı ürünün millileştirilmesi sürecini başarı ile tamamladık. Böylelikle son 3 yılda millileştirdiğimiz ürün sayısını yaklaşık 670’e çıkararak, 500 milyon ABD Dolarına yakın bir büyüklüğün ülkemizde kalmasını sağladık.

2022 yılı içerisinde, bugüne kadar hiç satış yapılmamış 3 yeni ülkeye daha ASELSAN ürünlerinin ihracını gerçekleştirdik. Son 4 yılda kullanıcımız olan ülke sayısı, 18 yeni ülkenin eklenmesiyle 81’e ulaştı. Daha önce yurt dışına hiç satışı yapılmamış 50 farklı ürünümüz de yine son 4 yılda imzalanan yurt dışı satış sözleşmeleri ile uluslararası arenaya sunuldu. Yurt dışı bakiye siparişimiz 1 milyar dolar seviyesine ulaştı.

Depremde, Halkımızın Yanında Olduk

Kahramanmaraş merkezinde 6 Şubat 2023 tarihinde yaşanan ve 11 ili birden etkileyen depremin ardından Hatay’da 600 yatak kapasiteli çadır kent ile ASELSAN Afet ve Lojistik Merkezini süratle kurduk. Başta Hatay ve Kahramanmaraş olmak üzere afetin etkili olduğu tüm şehirlerdeki faaliyetlerimizin koordinasyonunu depremin ilk saatlerinde oluşturduğumuz ASELSAN Kriz Masası ile sağladık. İlk günden itibaren ASELSAN yerleşkelerinde kurulan merkezlerde toplanan tonlarca gıda, ilaç ve giyeceği depremzedelere ulaştırdık.

Deprem bölgesinde görev yapan devlet kurumlarının arama-kurtarma ekipleri için haberleşme cihaz ve sistemleri, termal kameralar, güneş enerjili kamera sistemleri, yaka kameraları, solunum cihazları gibi ASELSAN ürünlerini hızla teslim ettik.

ASİL (ASELSAN Sosyal İnovasyon Liderleri) Derneği koordinasyonunda başlatılan yardım kampanyası kapsamında, asrın felaketi olarak nitelenen Kahramanmaraş merkezli depremlerden en çok etkilenen illerden Hatay’da 13 bin metrekare alana 85’ten fazla çadır kurduk.  AFAD tarafından yönlendirilen misafirlerimizin sağlıktan eğitime kadar tüm ihtiyaçları karşılanmaya devam etmektedir.

ASİL Derneğimiz, çalışanlarımız ve tedarikçilerimizin katkılarıyla toplanan yardımlar ile Türkiye Tek Yürek kampanyasına 10 milyon TL katkı sağladı.

Ülkemizin Hedeflerine Değer Katmaya Devam Ettik

On bine yakın çalışanımız ve yüz stratejik ortağımızla birlikte çalışmalarımızı genişletmeye devam ettik. Cumhurbaşkanlığı Savunma Sanayii Başkanımız Prof. Dr. İsmail Demir başta olmak üzere Savunma Sanayii Başkanlığı, Millî Savunma Bakanlığı, Kara Kuvvetleri Komutanlığımızın katılım gösterdiği tören ile Zırhlı Muharebe Araçlarının modernizasyonundaki ilk seri üretim teslimatını geçekleştirmiş olmanın gururunu da yaşadık.

Dünyanın en ileri İnsansız Deniz Araçları (İDA) teknolojilerini ülkemiz için geliştiriyor ve üretiyoruz. En yüksek teknolojilerin kullanıldığı İDA sahasında, ülkemizi oyun değiştirici güç yapmaya kararlıyız. ASELSAN tarafından geliştirilen MARLIN İDA ve Albatros-S İDA Sürü Projeleri başta olmak üzere Mavi Vatan’ın teknolojik koruyucuları gelişmeye devam edecek.

İnsansız hava araçlarımız için de çalışmaya devam ediyoruz. Bayraktar AKINCI TİHA’dan yapılan ve ASELSAN CATS kamera sistemi ile gerçekleştirilen ASELSAN LGK atış testini başarıyla tamamladık. Daha önce de yine AKINCI platformundan yapılan bir atışla ASELSAN mühendisliğinin ürünü TOLUN (Güdümlü Minyatür Bomba) ile hedef başarıyla vurulmuştu.

Öte yandan SİPER Uzun Menzilli Bölge Hava ve Füze Savunma Sistemi test atışı Sinop Test Merkezinde ASELSAN-ROKETSAN iş birliğinde başarıyla yapıldı. SİPER, ülkemizin katmanlı hava savunma ihtiyacının yerli imkanlarla karşılanması açısından büyük önem taşıyor.

Sivil Alanda Yeni Teknolojiler Geliştirmeye Devam Ediyoruz

Askeri alanlar kadar sivil alanda da ülkemizin ihtiyaçlarını karşılıyor ve çalışmalarımızı durmadan sürdürüyoruz.

Ulaşım alanında ASELSAN’ın da içinde yer aldığı büyük bir hizmet daha Sayın Cumhurbaşkanımız Recep Tayyip Erdoğan’ın destekleri ile hayata geçirildi. Cumhurbaşkanımız, geçtiğimiz günlerde Türkiye’nin en hızlı metrosu olan İstanbul Havalimanı Metrosunun açılışını gerçekleştirdi. Bu gurur verici projede biz de milli mühendislik gücümüz ve Ulaştırma ve Altyapı Bakanlığımızla yaptığımız iş birliği sonucunda metro hattının sinyalizasyon sistemi olan ASELSAN COBALT’ı geliştirerek kullanıma aldık. Sivil alandaki yetkinliğimizi ortaya koyduğumuz bu gibi değerli projelerde yer almaya ve ülkemiz için çalışmaya devam edeceğiz.

Geliştirdiğimiz Kalp-Akciğer Makinesi Projesi ile International Design Award Yarışmasında ürün tasarımı kategorisinde, International Design Award-Silver ödülüne layık görüldük. Buradan aldığımız güçle sivil alandaki yetkinliklerimizi uluslararası arenada göstermeye devam edeceğiz.

Sürdürülebilirlik Önceliğimiz Olmaya Devam Ediyor

Geleceğe değer katmak amacıyla gerçekleştirdiğimiz Sıfır Atık uygulamamız bir kez daha takdir edildi. Çevre, Şehircilik ve İklim Değişikliği Bakanlığınca gerçekleştirilen Sıfır Atık Projesi kapsamındaki Uluslararası Üçüncü Sıfır Atık Zirvesi ve Ödül Töreninde ASELSAN olarak Sıfır Atık En İyi Uygulama Ödülüne layık görüldük.

Bunun yanı sıra tüm faaliyetlerinde en iyi kaliteyi yakalarken iklim değişikliği ve çevre çalışmalarını odağına alan ASELSAN, faaliyetlerinden kaynaklı emisyonları da analiz ederek iyileştirme uygulamalarına devam ediyor. Bu çerçevede ASELSAN, tükettiği elektriği yenilenebilir kaynaklardan kendi üretebileceği bir Güneş Enerjisi Santrali kurma kararı aldı. Toplamda 75 MW DC kapasiteye sahip olması planlanan santralde, ASELSAN’ın milli imkanlarla üretmiş olduğu ve bu yıl içerisinde pazara sunacağı 250 kW’lık ASELSAN PULSAR dizi eviriciler kullanılacak olup, santralin işletmesi de ASELSAN tarafından sağlanacak.

Özetle, ASELSAN olarak 2022 yılını da sürdürülebilir büyüme ve kuvvetli bilançomuz ile kapatmış bulunuyoruz. 2022 yılında ASELSAN ailesi olarak üzerimize düşen sorumluluğu yerine getirmek için durmadan çalıştık. 2023 yılında da ülkemizi tam bağımsızlık hedefimiz doğrultusunda temsil etmeye ve ileriye taşımaya devam edeceğiz. Başta Sayın Cumhurbaşkanımız olmak üzere, Savunma Sanayii Başkanlığımıza, kıymetli ASELSAN aileme ve tüm paydaşlarımıza teşekkür ederim.”",
143,aselsan-cocuklari-gokyuzune-gulumsetti,https://www.aselsan.com/tr/haberler/detay/143/aselsan-cocuklari-gokyuzune-gulumsetti,"ASELSAN, ÇOCUKLARI GÖKYÜZÜNE GÜLÜMSETTİ",11 Mart 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN tarafından Hatay'da kurulan ASELSAN Afet ve
Lojistik Merkezinde çocuklar, uçurtma ve oyun etkinliklerinde bir araya geldi.
Uçurtmanın nasıl yapıldığını ve uçurulduğunu öğrenen çocuklar gönüllerince
eğlendi. Oyunlarla, yarışmalarlatüm gün eğlenen çocuklar ve aileler, afetin yol
açtığı etkilerden bir nebze de olsa kurtulma imkânı buldu. AS ELSAN’ın
ASİL (ASELSAN Sosyal İnovasyon Liderleri) Derneği koordinasyonunda başlatılan
yardım kampanyası kapsamında, ""asrın felaketi"" olarak nitelenen
depremlerden en çok etkilenen illerden Hatay'da, ASELSAN tarafından 13 bin
metrekare alana 85'ten fazla çadır kurulmuştu. Çok sayıda çocuğun ağırlandığı
600 yatak kapasiteli, bölgede de örnek olarak gösterilen çadır kentte çocuklar
için kreş, etüt merkezi, oyun parkı ve oyun sahaları da bulunuyor. Çocuklar,
oyun alanında futbol, voleybol ve sokak oyunları gibi çeşitli oyunlar
oynayabiliyor.

ASELSAN Yönetim Kurulu Başkanı ve Genel Müdürü Prof.
Dr. Haluk Görgün, afetten etkilenen çocukların yaralarını sarmanın milli bir
mesele olduğunun altını çizerek, “Çocuklarımız için afetin başından
bu yana tek yürek olduk. Çünkü çok iyi biliyoruz ki biz onlara ne verirsek
gelecek bize onu getirecek. Merhametle kapatılan acılar, çocuklarımızla
birlikte büyümeyecek, onlarla birlikte geleceğe taşınmayacak, geleceklerini
etkilemeyecek. ASELSAN ailesi, umut olmaya, yaraları sarmaya devam edecek” dedi.",
144,aselsan-teknofeste-hazir,https://www.aselsan.com/tr/haberler/detay/144/aselsan-teknofeste-hazir,"ASELSAN, TEKNOFEST’E HAZIR",24 Nisan 2023,2 dk,https://wwwcdn.aselsan.com/api/file/haber_blog_galeri.jpg,"Türkiye’nin savunma sanayi devi ASELSAN, dünyanın en büyük havacılık, uzay ve teknoloji festivali olan TEKNOFEST 2023’ün en büyük katılımcılarından birisi olacak.

ASELSAN’ın en çok ilgi gösterilen paydaşlar arasında yer aldığı TEKNOFEST, 27 Nisan-01 Mayıs tarihleri arasında İstanbul Atatürk Havalimanında düzenlenecek. ASELSAN, geleneksel hale gelen festivalde 200 metrekarelik Tekno Macera Platformu ile 200 metrekarelik sergi alanında ziyaretçilerle buluşacak. Festivalde ASELSAN’ın hayata geçirdiği sosyal sorumluluk projesi Tekno Macera da çocuklarla buluşacak. Festivalde eğlenceli teknolojik etkinliklerin yer aldığı Tekno Macera Platformuna ayrılan alanda 9-12 yaş arası çocuklara özel olarak hazırlanan uzay temalı beş farklı deneyim alanı oluşturulacak. Beş gün sürecek festivalde Türkiye’nin dört bir yanından TEKNOFEST heyecanına ortak olan genç beyinler arasında kıyasıya yarışmalar düzenlenecek.

Gençler Kıyasıya Yarışacak

ASELSAN, TEKNOFEST 2023’te bilime ve teknolojiye meraklı gençleri İnsansız Su Altı Sistemleri ve Ulaşımda Yapay Zekâ yarışmaları ile buluşturacak. Bilim ve teknolojiye ilgi duyan gençlerin yoğun ilgi gösterdiği Ulaşımda Yapay Zeka Yarışması, 36 finalist takımın katılımı ile gerçekleştirilecek.

İnsansız Su Altı Sistemleri Yarışması da 26-29 Nisan 2023 tarihleri arasında İstanbul Teknik Üniversitesi havuzunda kırk finalist takımın katılımı ile yapılacak. Toplam 1.401 başvurunun olduğu yarışmada takımlar sırası ile tasarım, kritik tasarım ve su altında görev gösterimi videosu aşamalarını geçerek finalist olmaya hak kazanacak. İnsansız Su Altı Sistemleri Yarışması, 2019 yılından itibaren ASELSAN öncülüğünde gerçekleştiriliyor.

ASELSAN’ın Yeni Sistemleri Sergilenecek

ASELSAN standında yerli imkanlarla geliştirilen yirmiye yakın sistem sergilenecek. Kalpleri TEKNOFEST için atan gençler, ASELSAN’ın ASLAN insansız kara aracı, ERTUĞRUL bomba imha robotu, AVCI Kaska Entegre Kumanda Sistemi, İHASAVAR Anti-Drone RF Jammer ve Akıncı İHA 45cm SatCom Anten gibi yerli ve milli ürünlerini deneyimleme imkanına sahip olacak.

ASELSAN Yönetim Kurulu Başkanı ve Genel Müdürü Prof. Dr. Haluk Görgün, “Türkiye’nin milli gururu olan ASELSAN’ımız, gençlerin ve çocukların heyecanına ortak olmak için tüm gücüyle TEKNOFEST’te yer alacak” dedi. Prof. Dr. Haluk Görgün, binlerce ziyaretçiyi ağırlayacak olan festivalle ilgili değerlendirmesinde şunları söyledi:

“TEKNOFEST, projelerle ses getirecek”

“Cumhuriyetimizin yüzüncü yılında düzenlenecek TEKNOFEST’te geri sayım sürerken, heyecanımız da artıyor. Festival sayesinde kendini bilime ve teknolojiye adayan, geleceğimizin teminatı çocuklarımız ve gençlerimizle, daha büyük hedeflere koşacağız. Bizler de Türkiye’nin teknoloji devi ASELSAN ailesi olarak dünyanın en büyük havacılık, uzay ve teknoloji festivalinde gençlerimizle buluşmanın gururunu yaşayacağız. Türkiye’nin geleceğine hazırlanırken, gençlerimizin dünya çapında ses getirecek proje ve fikirlerinin de TEKNOFEST’ten çıkacağına inanıyoruz. Bu nedenle festivalin gençlerimizin kendilerini ispatlayacağı önemli bir platform olarak düşünüyoruz.

Festivalde deneyimlerimizi aktaracağımız gençlerimizin fikirlerinden yararlanma imkanı bulacağız. Bu vesileyle tüm gençlerimizi ve çocuklarımızı yeni teknolojilerimizin sergileneceği TEKNOFEST alanındaki milli heyecana ortak olmaya davet ediyoruz. TEKNOFEST’te ASELSAN mühendislerinin geliştirdiği sistemlerimizle hem cumhuriyetimizin yüzüncü yıldönümünün coşkusunu yaşayacağız hem de ileri teknolojimizle yarınlarımıza kapı aralayacağız. Yerli ve milli teknolojinin göz bebeği olan ASELSAN’ımız ülkemizin bağımsız savunma teknolojilerinin öncüsü olmaya devam edecek.”",
145,aselsan-ilk-ceyregi-de-buyuyerek-tamamladi,https://www.aselsan.com/tr/haberler/detay/145/aselsan-ilk-ceyregi-de-buyuyerek-tamamladi,"ASELSAN, İLK ÇEYREĞİ DE BÜYÜYEREK TAMAMLADI",26 Nisan 2023,1 dk,https://wwwcdn.aselsan.com/api/file/haber_blog_galeri.jpg,"Her çeyrekte büyüyen ASELSAN, 2023’ün ilk çeyreğinde de büyümesini sürdürdü. ASELSAN’ın Faiz, Amortisman ve Vergi Öncesi Kârı (FAVÖK) 1,9 milyar TL olarak gerçekleşti. Şirketin net kârı geçen senenin aynı dönemine göre % 34 artış göstererek 2,3 milyar TL seviyesine ulaştı. Güçlü özsermaye yapısını korumaya devam eden ASELSAN’ın öz kaynakların aktife oranı % 55 oldu.

“ASELSAN olarak ülkemiz için var gücümüzle çalışmaya, teknoloji üretmeye ve hep daha ileriye gitmek için gayret göstermeye devam ediyoruz. Şirketimizin 2023 yılı ilk çeyrek sonu itibarıyla bakiye siparişleri 8,2 milyar Amerikan doları oldu.

Sahip olduğumuz engin mühendislik tecrübemizle ülkemizin ihtiyaçlarını karşılamaya, ortak hedefimiz olan yerli ve milli bağımsızlık yolunda var gücümüzle çalışmaya devam ediyoruz.

Altay Tankı, TCG Anadolu, Hürjet, Hürkuş, Gökbey, MMU, Atak, Genel Maksat Helikopteri, F-16, Aksungur, Akıncı, TB2 ve TB3 gibi milli platformlarımıza, radar elektronik harp, aviyonik, elektro optik, haberleşme sistem ve alt sistemleri sağlamanın sorumluluğunu başarıyla gerçekleştirmenin gururunu yaşıyoruz.

ASELSAN olarak 2023 yılı ilk çeyreğinde tedarikçilerimize yaklaşık 9,3 milyar TL ödeme yaptık. 2023 yılının ilk 3 ayında 40 adet ürünün millileştirilmesini başarı ile tamamladık. Böylelikle son 3 yılda millileştirdiğimiz ürün sayısını 706’ya çıkararak 726 milyon USD’nin üzerindeki büyüklüğün ülkemizde kalmasını sağladık.

2023 yılı ilk çeyreğinde, bugüne kadar hiç satış yapılmamış bir yeni ülkeye daha ASELSAN ürünlerinin ihracını gerçekleştirdik. Böylece son dört yılda kullanıcımız olan ülke sayısı bugün itibarıyla 83’e ulaştı. Yurt dışı bakiye siparişimiz ise bir milyar doların üzerine çıktı. Önceki yıllardaki ilk çeyrek performansının üzerine çıkarak, 2023 yılının ilk çeyreğinde 136 milyon USD değerinde yurt dışı sözleşme imzaladık.

2023 yılının devamında da aynı çalışma azmiyle ilerlemeye ve bunu finansal sonuçlarımıza aktarmaya devam edeceğiz. Başta Cumhurbaşkanımız, Savunma Sanayii Başkanlığımız ve çalışanlarımız olmak üzere tüm paydaşlarımıza teşekkür ederim.”",
146,aselsandan-cocuklara-uzay-yolculugu,https://www.aselsan.com/tr/haberler/detay/146/aselsandan-cocuklara-uzay-yolculugu,ASELSAN'DAN ÇOCUKLARA UZAY YOLCULUĞU,28 Nisan 2023,2 dk,https://wwwcdn.aselsan.com/api/file/haber_blog_galeri.jpg,"Prof. Dr. Haluk Görgün: Geleceğin bilim insanlarına yol
gösteriyoruz

Türkiye’nin savunma sanayi devi ASELSAN, dünyanın en büyük
havacılık, uzay ve teknoloji festivali olan TEKNOFEST 2023’te yarının umudu
çocukları eğlenceli bir uzay yolculuğuna çıkardı.

ASELSAN’ın en büyük paydaşlar arasında yer aldığı beş gün
sürecek TEKNOFEST 2023 heyecanı İstanbul Atatürk Havalimanında başladı.
Türkiye’nin yerli ve milli gücü ASELSAN, geleneksel hale gelen festivalde 200
metrekarelik Tekno Macera Platformu ile 200 metrekarelik sergi alanında
ziyaretçilerle buluştu. Festivalde eğlenceli teknolojik etkinliklerin yer
aldığı Tekno Macera Platformuna ayrılan alanda geleceğin umudu çocuklara özel
olarak hazırlanan uzay temalı beş farklı deneyim alanı oluşturuldu.

TEKNOFEST’te uzay deneyimi

TEKNOFEST’in en çok ilgi gören stantları arasında yer alan
ASELSAN, çocuklara gerçek bir uzay deneyimi yaşattı. ASELSAN uzay kompleksini
ziyaret eden çocuklar, Tekno Macera platformu önünde uzun kuyruklar oluşturdu.
TEKNOFEST’te gerçek uzay deneyimi yaşayan çocuklar, ASELSAN standında
eğlenceden eğlenceye koştu.

Çocuklar, Tekno Macera’da çekilen kendi fotoğraflarını üç
boyutlu ortamda uzayın derinliklerine gönderme şansı yakaladı. Aileleriyle
birlikte TEKNOFEST’e akın eden çocuklar, Tekno Macera alanında astronot kaskı
ile kıyafetlerini tasarlamanın heyecanını yaşadı. Uzay istasyonu tasarlayan
çocuklar, uzay deneyiminin ardından güneş enerjisiyle çalışan bir uzay
istasyonu kitine sahip oldu.

Uzay yolculuğu biletini kaptılar

Bilimi ve teknolojiyi eğlendirirken öğreten Tekno Macera’da
aşama aşama uzay görevine hazır hale gelen minikler, daha sonra görev odasına
geçti. Çocuklar burada, ASELSAN’ın yerli imkanlarla geliştirdiği telsizler ve
başta helikopter kokpiti olmak üzere aviyonik sistemleri deneyimledi. Görev
odasında kendilerine verilen şifreleri çözen çocuklar, uzay yolculuğu bileti
almaya hak kazandı.

9D uzay simülatöründe sadece ASELSAN için geliştirilen bir
uzay simülatöründe Tekno Maceranın karakteri olan Asel, Eda ve Mete ile
birlikte hem heyecanlı hem eğlenceli bir uzay yolculuğuna çıktılar.

ASELSAN Yönetim Kurulu Başkanı ve Genel Müdürü Prof. Dr.
Haluk Görgün, TEKNOFEST 2023 ile ilgili şunları söyledi:

Görgün: Yoğun ilgi bize güç verdi

“ASELSAN’ın ilk günden itibaren paydaş olarak desteklediği
TEKNOFEST 2023’te yerli ve milli sistemlerimizle boy göstermenin haklı gururunu
yaşıyoruz. Geleceğimizin teminatı çocuklarımızın ve umudumuz olan gençlerimizin
TEKNOFEST 2023’e ilk gün gösterdiği yoğun ilgi, heyecanımızı ve daha da
artırıyor.  Festivalde, ülkemizin yüz akı ASELSAN ailesi olarak yerli ve
milli sistemlerimizi sergilemenin haklı gururunu yaşıyoruz. ASELSAN’ımızın 2019
yılında hayata geçirdiği Tekno Macera Platformunda çocuklarımızın sevincine
ortak olduk. Onlara ASELSAN olarak, güzel bir deneyim yaşatarak, uzayın
kapılarını araladığımıza inanıyorum. Tekno Macera alanında oluşturduğumuz uzay
konsepti ile geleceğin bilim insanlarına yol gösterdiğimizi düşünüyoruz.
Türkiye’nin başlattığı uzay yolculuğunda gelecekte aktif görev alacağına
inandığımız çocuklarımızın Tekno Macera’ya olan ilgisi, daha büyük hedeflere
yönelmemiz için bize güç verdi. Bilimi keşfetmeye açık çocuklarımızı ve tüm gençlerimizi
TEKNOFEST heyecanına ortak olmaya davet ediyoruz. Bilime, teknolojiye ve
savunma sanayine meraklı gençlerimizle, geleceğe emin adımlarla yürüyoruz.”

Tekno Macera çocuklara bilimi sevdiriyor

Tekno Macera, ASELSAN tarafından Türkiye’deki 6-12 yaş
grubundaki çocukların teknolojide üretken olmalarını hedefleyen inovatif bir
sosyal sorumluluk projesi olarak başlatıldı. ASELSAN Tekno Macera, geleceğin
yerli ve milli teknolojisinin temellerini atmak için çocukların gelişim ve
öğrenme sürecine eğlenceli bir yoldan katkı sağlamayı hedefliyor. Proje
kapsamında Tekno Macera web sitesinde videolar, öğretici blog yazıları,
animasyon ve oyunlar, mini testler, bilgilendirici haber yazıları ve
yarışmalar bulunuyor. Tekno Macera ile erken yaşlarda bilimle tanışan
çocuklar, ülkemizin bağımsız yüksek teknolojilere sahip olma hedefine uygun
olarak gelecekteki istihdamın sürdürülebilirliğine destek sunuyor. Tekno
Macera, kurulduğu 2019 yılından bugüne kadar Türkiye’nin dört bir yanındaki
çocuklara ulaşarak onlara bilim ve teknoloji dünyasının kapılarını açtı.",
147,teknofestte-yarisma-heyecani,https://www.aselsan.com/tr/haberler/detay/147/teknofestte-yarisma-heyecani,TEKNOFEST’TE YARIŞMA HEYECANI,02 Mayıs 2023,3 dk,https://wwwcdn.aselsan.com/api/file/haber_blog_galeri.jpg,"Prof. Dr. Görgün: Gençlerimiz inovatif fikirleriyle bize güç verdi

ASELSAN’ın TEKNOFEST 2023’te yüzlerce takımın başvurduğu İnsansız Su Altı Sistemleri ve Ulaşımda Yapay Zeka yarışmalarında kıyasıya yarışarak başarılı olan takımlar, ödüllerini düzenlenen törenle aldı.

ASELSAN, İstanbul Atatürk Havalimanında düzenlenen dünyanın en büyük havacılık, uzay ve teknoloji festivali olan TEKNOFEST’te bilime ve teknolojiye meraklı genç beyinleri, İnsansız Su Altı Sistemleri Yarışması ile Ulaşımda Yapay Zeka Yarışması ile buluşturdu. TEKNOFEST’te derece alan takımlar için festivalin son günü ödül töreni düzenlendi. İnsansız Su Altı Sistemleri ile Ulaşımda Yapay Zeka yarışmalarında dereceye giren takımlara ödüllerini Sanayi ve Teknoloji Bakanı Yardımcısı Mehmet Fatih Kacır, TÜBİTAK Başkanı Prof. Dr. Hasan Mandal, ASELSAN Yönetim Kurulu Başkanı ve Genel Müdürü Prof. Dr. Haluk Görgün, BAYKAR Genel Müdürü Haluk Bayraktar ile BAYKAR Yönetim Kurulu Başkanı Selçuk Bayraktar takdim etti.

Gençlere 777 bin TL destek

TEKNOFEST 2023 İnsansız Su Altı Sistemleri Yarışması farklı zorluk seviyesinde parkurlarla iki kategoride İstanbul Teknik Üniversitesi (İTÜ) Olimpik Yüzme Havuzunda ASELSAN yürütücülüğünde yapıldı. Toplam 1401 başvurunun olduğu yarışmada 44 takım sırası ile ön tasarım, kritik tasarım ve su altında görev gösterimi videosu aşamalarını geçerek finalist olmaya hak kazandı. Kritik tasarım safhasını geçen 57 yarışmacı takıma toplam 777.000 TL tutarında destek sağlandı. Temel kategoride finale kalan takımlar su altı hokeyi ve su altı montajını içeren uzaktan kontrollü görevlerin yanında otonom görev olan renk tespiti ve konumlanma görev parkurlarında yarışırken, ileri kategorideki takımlar tamamen otonom görevler olacak şekilde renk tespiti ve konumlanma, hedef tespiti ve geçişi ile hedef tespiti ve imhası parkurlarında görev yaptı.

Temel kategoride birinci olan ARUNA (Mersin Özel Toros Fen Lisesi) 100.000 TL, ikinci olan ALESTA (Adana Fen Lisesi) 80.000 TL, üçüncü olan ARAL UWV (Afyonkarahisar Özel Aral Mesleki ve Teknik Anadolu Lisesi) 60.000 TL, ileri kategoride ise birinci olan TAUV (İstanbul Türk-Alman Üniversitesi) 130.000 TL, ikinci olan KAPSÜL YAZGİT BARBAROV (Konya Teknik Üniversitesi ve Kapsül Teknoloji Platformu) 100.000 TL, üçüncü olan CALROV (Cağaloğlu Anadolu Lisesi) 70.000 TL’lik para ödülünün sahibi oldu. Temel Kategoride MEZAMORTA (Aksaray Gençlik Merkezi) En Özgün Tasarım, ALESTA (Adana Fen Lisesi) En Özgün Yazılım, HYDROTECH (İstanbul Nun Okulları) En İyi Takım Ruhu ödüllerini adı. İleri Kategoride ise TITANS (Kocaeli Üniversitesi) En Özgün Tasarım, TAUV (İstanbul Türk-Alman Üniversitesi) En Özgün Yazılım, TOROS AUV ROBOTICS (Mersin Toros Üniversitesi) En İyi Takım Ruhu ödüllerini almaya hak kazandı.

33 takımın yapay zekada kıyasıya yarışı

2018 yılından beri düzenlenen Ulaşımda Yapay Zeka Yarışması bu yıl ASELSAN, Cezeri ve TÜBİTAK BİLGEM paydaşlığında gerçekleştirildi. TEKNOFEST 2023’te yarışmaya gelen toplam 1163 başvuru arasından ön tasarım raporu, kritik tasarım raporu ve çevrimiçi yarışma simülasyonu adımlarını başarı ile tamamlayan 33 takım, yarışmaya katılmaya hak kazandı.

Yarışma, geleceğin teknolojileri arasında bulunan insansız hava araçlarından kaydedilen video görüntülerinde yer alan insan, araç, iniş alanları ve park alanlarının otomatik tespitini konu aldı.

Takımlar, dört oturumdan oluşan yarışmada, kıyasıya rekabet ederek birincilik ipini göğüslemek için çaba harcadı. Her oturum sonunda yarışmaların geliştirdiği yöntemin nesneleri tespit etme başarısı ölçüldü. Dört oturumun sonunda, takımlar aldıkları puana göre sıralandı. Yarışmanın sonucunda Gaiatech, Codent, Foresightech adlı takımlar sırasıyla ilk üçte yer aldı. Birinci olan Gaiatech takımına 100.000 TL, ikinci olan Codent takımına 80.000 TL ve üçüncü olan Foresightech’e 60.000 TL para ödülü verildi. Jürilerin ortak oyuyla Tosçelik HSM takımı “En İyi Takım Ruhu” ödülünün sahibi oldu.

ASELSAN Yönetim Kurulu Başkanı ve Genel Müdürü Prof. Dr. Haluk Görgün, İnsansız Su Altı Sistemleri ve Ulaşımda Yapay Zeka Yarışmasında gençlerin kıyasıya rekabetinin Türkiye’nin geleceğine yönelik umutları arttırdığını söyleyerek, şu açıklamayı yaptı:

“TEKNOFEST 2023’e akın eden binlerce gencimizle buluşmanın sevincini yaşadık. ASELSAN olarak geleceğin mühendisleri, pilotları ve uzay bilimcilerinin iki ayrı yarışmamızda sergilediği performans bizi gururlandırdı. İnsansız Su Altı Sistemleri ile Ulaşımda Yapay Zeka yarışmalarımızla gençlerimiz, yeteneklerini ve inovatif fikirlerini ortaya koydu. Mavi vatanın korunmasında su üstü kadar su altının da kritik önemde olduğu günümüzde gençlerimizin, ülkemizin teknolojik gelişiminde pay sahibi olacağına yürekten inanıyorum. Gençlerimizin gözünde Türkiye’nin bağımsız teknolojilerini ve parlak yarınlarımızı görmenin heyecanını yaşadık. Birbirinden güzel fikirlerin kıyasıya rekabet ettiği her iki yarışmamıza toplam 2564 başvuru geldi. Onların azmi, çalışkanlığı, kararlılığı ve teknolojiye merakı, ASELSAN olarak bize, yeni milli projeleri hayata geçirmek için daha büyük güç verdi. Bu anlamda gençlerimizin bire bir teknolojiye dokunmasının, inovasyonu anlamasının değerinin paha biçilemez olduğunu düşünüyorum. Onların hayalini gerçeğe dönüştürmek için durmadan yeni projeler üretmeye, savunma sanayine katma değer yaratmaya, milli teknolojiyi üst noktalara taşımaya devam edeceğiz. Geleceğimizin teknolojik dönüşümünü gençlerimizle sağlayacağız.”",
148,aselsandan-yenilenebilir-enerji-hamlesi,https://www.aselsan.com/tr/haberler/detay/148/aselsandan-yenilenebilir-enerji-hamlesi,ASELSAN’DAN YENİLENEBİLİR ENERJİ HAMLESİ,10 Mayıs 2023,1 dk,https://wwwcdn.aselsan.com/api/file/haber_blog_galeri.jpg,"Savunma sanayiinin lider kuruluşu
ASELSAN, sivil alanlarda da çalışmalarını hız kesmeden sürdürüyor. Sivil
sektörde Ulaşım, Güvenlik ve Sağlık alanlarının yanında Yenilenebilir Enerji
alanında kritik teknolojinin yerlileştirilmesi çalışmaları devam ediyor.

Gelecek nesiller için
sürdürülebilir enerji politikası kapsamında belirlemiş olduğu ""2050
net sıfır emisyon"" hedefine büyük katkı sağlayacak ASELSAN Öz Tüketim
Güneş Enerjisi Santrali için çalışmalar başlatılırken santralin 2024 yılında
faaliyete geçmesi planlanıyor.

Yerli Solar Evirici Geliştiriyor: ASELSAN PULSAR

Dünyada son dönemde yaşanan
tedarik krizi kaynaklı artan enerji maliyetleri ve iklim değişikliği endişeleri
nedeniyle yenilenebilir enerji yatırımları artmaktadır. Artan enerji
yatırımları beraberinde kritik bileşenlere erişmeyi zorlaştırmaktadır.

Güneş Enerji Santrallerinde
kullanılan en kritik bileşenlerden birisi solar eviricidir. Solar eviriciler
güneş panellerinin ürettiği enerjiyi şebekeye uygun hale dönüştürüp şebekeyi
beslemekte kullanılırlar.

ASELSAN, yerli imkanlarla 250 kVA
gücünde dizi tip solar eviriciyi geliştirilmiş ve ticarileştirme aşamasındadır.
2023 yılı içerisinde üretimini gerçekleştireceği bu ürünle, pazardaki mevcut
evirici arzındaki sıkıntılar nedeni ile gecikmeler yaşanan güneş enerji santral
yatırımlarının hızlandırılmasına büyük katkı sağlayacaktır. ASELSAN PULSAR,
sağladığı haberleşme altyapıları sayesinde uzaktan izlenebilecek ve
yönetilebilecektir.

PULSAR, Öztüketim Güneş Enerji Santralinde de Kullanılacak

ASELSAN yerleşkelerinin elektrik
tüketiminin yenilenebilir enerji kaynaklarından karşılanması ve ASELSAN 2050
net sıfır emisyon hedefi doğrultusunda Öztüketim Güneş Enerji Santrali
kurulması planlanmaktadır. 75 MW gücünde olması planlanan santral, ASELSAN’ın
tüm elektrik ihtiyacını karşılayacak olup, ihtiyaç fazlası üretimin şebekeye
satışı da mümkün olacaktır. Kurulacak santralde, ASELSAN PULSAR solar
eviriciler kullanılacak olup, ASELSAN SCADA çözümleri de santralde
uygulanacaktır. Böylece donanım ve yazılım çözümlerinin yerli olmasıyla
birlikte Türkiye’de en yüksek yerliliğe sahip güneş santrallerinden birinin
kurulması planlanmaktadır.

Yurt Dışı Pazarlarda Satış Hedefleniyor

ASELSAN PULSAR, hem yerli
yatırımcıların ihtiyacına cevap verecek olması, hem de yabancı yatırımcılara
çözüm ortağı olması hedefiyle, yurtiçi ve yurtdışı pazarda yerini alacaktır.",https://wwwcdn.aselsan.com/api/file/hacim_kamoy_binasi.jpg|https://wwwcdn.aselsan.com/api/file/pulsar.jpg
149,gozde-muhimmati-ile-ilk-atis,https://www.aselsan.com/tr/haberler/detay/149/gozde-muhimmati-ile-ilk-atis,GÖZDE MÜHİMMATI İLE İLK ATIŞ,11 Mayıs 2023,1 dk,https://wwwcdn.aselsan.com/api/file/haber_blog_galeri.jpg,"Savunma Sanayii Başkanlığı (SSB) ile imzalanan Modern Mühimmat Tedarik Projesi kapsamında teslim edilecek GÖZDE güdüm kiti seri üretime hazır hale geldi. TÜBİTAK SAGE ile ortak olarak geliştirilen GÖZDE güdüm kiti, 500 lb. sınıfında MK-82 genel maksat bombalarını INS/GPS ve Lazer Arayıcı Başlıklı (LAB) güdümlü mühimmata dönüştürerek sabit ve yüksek hızlı hareketli (50-120 km/s) hedeflerin hassas vurulmasını sağlıyor.

GÖZDE mühimmatının uçuş testleri tamamlanarak, ilk atışlı testleri F-16 ve AKINCI SİHA platformlarından gerçekleştirildi. Atışlı testlerde hedef yüksek hassasiyetle vuruldu. GÖZDE güdüm kitinin seri üretim çalışmaları devam ediyor.

F-16 sertifikasyon testleri kapsamında atışlar Konya Karapınar Atış Sahasında başarıyla icra edildi. SSB, Hava Kuvvetleri Komutanlığı, ASELSAN ve TÜBİTAK SAGE temsilcilerinin katıldığı faaliyette; GÖZDE-ANS güdüm kitli bomba, takip uçağı tarafından lazerle işaretlenen hedefi tam isabetle vurdu.

Ardından GÖZDE yapılan başarılı atış testleri ile AKINCI platformuna da entegre edildi. GÖZDE-ANS; MK-82(500 lb) genel maksatlı bombaları ANS/Lazer güdümlü hale getiren bir kit olup Lazer Arayıcı Başlık sayesinde hareketli hedeflere karşı da etkin olarak görev yapıyor.

Haluk Görgün: Ülkemize önemli avantaj sağlayacak

ASELSAN Yönetim Kurulu Başkanı ve Genel Müdürü Prof. Dr. Haluk Görgün, GÖZDE mühimmatının uçuş testlerinin başarılı bir şekilde yapıldığını belirterek, “Yapılan ilk atışlı testlerde 28.500 feet yükseklikten 0.9 Mach hızla atılan GÖZDE-ANS güdüm kitli bomba, takip uçağı tarafından lazerle işaretlenen 13 km menzildeki hedefi tam isabetle vurdu. F-16 sertifikayon testleri kapsamında devam eden faaliyetlerde 40 bin feet yükseklikten 0.9  Mach hızla atılan bir diğer GÖZDE-ANS güdüm kitli bomba, takip uçağı tarafından lazerle işaretlenen 21 km menzildeki hedefi tam isabetle vurdu. GÖZDE-ANS; MK-82(500 lb) genel maksatlı bombaları ANS/Lazer güdümlü hale getiren bir kit olup F-16 uçaklarından 40 bin feet irtifadan atıldığında 28 km menzildeki hedefleri yüksek hassasiyette vurabilme özelliğine sahip” diye konuştu.",https://wwwcdn.aselsan.com/api/file/gozde_2.jpg
150,aselsan-gokdeniz-ile-citayi-yukseltiyor,https://www.aselsan.com/tr/haberler/detay/150/aselsan-gokdeniz-ile-citayi-yukseltiyor,"ASELSAN, GÖKDENİZ İLE ÇITAYI YÜKSELTİYOR",15 Mayıs 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN’ın dünyadaki sistemlerden daha üstün performansa sahip olarak geliştirdiği Yakın Hava Savunma Sistemi GÖKDENİZ’in MİLGEM-5 Projesi kapsamındaki fabrika kabul testleri tamamlandı. GÖKDENİZ Sistemi, fabrika kabul testlerinin tamamlanmasının ardından MİLGEM-5 Gemisine entegre edildi.

GÖKDENİZ, anti-gemi füzelerinin yanı sıra helikopterler, uçaklar, insansız hava araçları ve su üstü araçları gibi tehditlere karşı da gemi savunmasını etkin şekilde gerçekleştirebiliyor. GÖKDENİZ sistemi, yoğun bir rekabet yaşanan yurt dışı pazarda da rakiplerinden üstün özellikleri ile öne çıkıyor. GÖKDENİZ Sistemi, yurt dışında farklı ülkelerin Deniz Kuvvetleri tarafından büyük ilgi görürken, ihracat projelerine yönelik üretim ve kabul faaliyetleri yoğun şekilde sürdürülüyor.

Yakın alan hava savunma sistemleri ürün ailesinde yer alan KORKUT ve GÖKDENİZ sistemleri tarafından kullanılan ATOM 35 mm Parçacıklı Mühimmat, sahip olduğu hassas zaman programlı tapa sayesinde hedef önünde paralanarak yoğun bir parçacık bulutu oluşturuyor. Bu özelliği sayesinde namlulu silahların küçük ve hızlı hava hedeflerine karşı yüksek etkinlik gösterebilmesini sağlıyor.

Prof. Dr. Görgün: Dünyadaki Sistemlerden Çok Daha Üstün

ASELSAN Yönetim Kurulu Başkanı ve Genel Müdürü Prof. Dr. Haluk Görgün, GÖKDENİZ Sisteminin, ASELSAN’ın yakın alan hava savunma konusundaki derin tecrübesi ve bilgi birikiminin Deniz Kuvvetleri Komutanlığının ihtiyaçlarını karşılamak için geliştirildiğini kaydetti. GÖKDENİZ’in tamamen yerli ve milli çözümlerle üretildiğini vurgulayan Prof. Dr. Görgün, “GÖKDENİZ Sistemi, yurt dışı bağımlılığını ortadan kaldırmakla kalmamış; muadil yurt dışı sistemlerden çok daha üstün bir performans ortaya koymuştur” dedi.

Türk Deniz Kuvvetleri Komutanlığı ile birlikte diğer dost ve müttefik ülkelerin Deniz Kuvvetlerinin yakın hava savunma ihtiyaçlarının bu sistem ile etkin şekilde karşılanabildiğine dikkat çeken Prof. Dr. Görgün, “GÖKDENİZ Yakın Hava Savunma Sistemi, üzerinde konuşlu bulunduğu gemiyi hedef alan anti-gemi füzelerini imha edebilen nokta savunma sistemi olarak öne çıkıyor.  ASELSAN’ın geliştirdiği 35 mm Parçacıklı Mühimmat (ATOM) ile birlikte yüksek etkili menzile sahip olan sistem, parçacıklı mühimmat ve klasik tahrip mühimmatının aynı anda yüklenmesine ve hedef tipine uygun olarak istenen mühimmatın seçilmesine olanak sağlıyor” diye konuştu.",https://wwwcdn.aselsan.com/api/file/gokdeniz_web.jpg
151,aselsan-genel-muduru-ahmet-akyol,https://www.aselsan.com/tr/haberler/detay/151/aselsan-genel-muduru-ahmet-akyol,ASELSAN GENEL MÜDÜRÜ AHMET AKYOL,22 Haziran 2023,1 dk,https://wwwcdn.aselsan.com/api/file/haber_blog_galeri.jpg,"Cumhurbaşkanı Recep Tayyip Erdoğan tarafından Savunma Sanayii Başkanlığına atanması nedeniyle ASELSAN Genel Müdürlüğü görevinden ayrılan Prof. Dr. Haluk Görgün’ün yerine Yönetim Kurulu kararıyla Mikroelektronik Güdüm ve Elektro-Optik (MGEO) Sektör Başkanı ve Genel Müdür Yardımcısı Ahmet Akyol atandı.

Ahmet Akyol, Kocaeli Üniversitesi Mühendislik Fakültesi Bilgisayar Mühendisliği Bölümünden 2005 yılında mezun oldu. Stanford Üniversitesi’nde İnovasyon Liderlik eğitimi alan Akyol, Cranfield Üniversitesi’nde elektro-optik ve haberleşme konularında eğitimlere katıldı. Yıldırım Beyazıt Üniversitesi’nde Kamu Yönetimi yüksek lisans eğitimini tamamlayan Akyol, tez çalışmalarına devam ediyor. 1982 İzmit doğumlu olan Ahmet Akyol, 2006-2007 yılında asteğmen olarak askerlik görevini yerine getirdi.

Ahmet Akyol, 2007-2022 yılları arasında Bilim Sanayi ve Teknoloji Bakanlığı, Millî Savunma Bakanlığı, TÜBİTAK, HAVELSAN, Quantum3D’de mühendis, müdür, müşavir, Yönetim Kurulu Üyesi ve Başkan Vekili gibi farklı görevlerde bulundu. 2018 yılında atandığı Savunma Sanayii Başkanlığı Muhabere Elektronik ve Bilgi Sistemleri (MEBS) Daire Başkanlığı görevine üç yıl süreyle devam etti. 2021-2022 yıllarında ise yine Savunma Sanayii Başkanlığı’nda Elektronik Harp ve Radar Sistemleri (EHRS) Daire Başkanlığı görevini yürüttü. Görevi boyunca çok sayıda kritik savunma sanayi projesinin sorumluluğunu üstlendi.

Savunma Sanayii Başkanlığı’ndaki görevlerinin ardından 2022 yılı haziran ayında ASELSAN Yönetim Kurulu kararı ile ASELSAN Genel Müdür Yardımcısı ve Mikroelektronik, Güdüm ve Elektro-Optik (MGEO) Sektör Başkanlığı görevine atandı.

TÜBİTAK-SAGE Yönetim Kurulu üyeliği ve ülkemizi temsilen NATO Bilim ve Teknoloji Organizasyonu (STO) Sensör ve Elektronik Paneli kurul üyeliğini sürdüren Akyol, evli ve üç çocuk babasıdır.",https://wwwcdn.aselsan.com/api/file/Ahmet Akyol.jpg
153,turkiyenin-milli-erken-ihbar-aginin-ilk-uyesi-yakinda-ordumuzun-envanterinde,https://www.aselsan.com/tr/haberler/detay/153/turkiyenin-milli-erken-ihbar-aginin-ilk-uyesi-yakinda-ordumuzun-envanterinde,TÜRKİYE’NİN MİLLİ ERKEN İHBAR AĞININ İLK ÜYESİ YAKINDA ORDUMUZUN ENVANTERİNDE,18 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"Hava Kuvvetleri Komutanlığı ihtiyacı doğrultusunda Savunma Sanayii Başkanlığı yönetiminde ASELSAN tarafından geliştirilerek üretilen ilk uzun menzilli yerli ve milli Erken İhbar Radar Sistemi olan ERALP Taşınabilir Erken İhbar Radar Sistemi envantere girmek için gün sayıyor.

ERALP, AESA ve sayısal huzme oluşturma altyapısında anten mimarisine sahip, taktik tekerlekli platformlar üzerinde hızlı bir şekilde kurulum toplanma yapılabilen S-Bant yeni nesil bir radar olarak öne çıkıyor. Sistem; sahip olduğu yeni nesil radar algoritmaları, sayısal anten mimarisi, elektronik huzme yönlendirme yeteneği ve bütün anten yüzeyine dağıtılmış GaN yapıya sahip gönderme alma modülleri sayesinde tüm hava hedeflerini çok uzak mesafelerden tespit ve takip edebiliyor.

ERALP sahip olduğu aktif huzme yönlendirme özellikli dost düşman tanıma alt sistemi ile de emsallerinin ötesine geçiyor. Ağ üzerinde çalışan radar mantığı sayesinde birden fazla ERALP sistemi tek bir radar gibi davranabiliyor, sistem bu sayede görünmeyeni görünür hale getiriyor.

Fabrika kabul testlerini tamamlayarak Adana’da ilk mevzisine kurulan Taşınabilir Erken İhbar Radar Sistemi (ERALP) ile çeşitli testler icra edildi. Bu testler sırasında ERALP ile Türkiye’nin sahip olduğu mevcut erken ihbar radarları ile gözlenen hedef tespit menzillerinin çok ötesinde hedef tespiti yapılabildiği gözlendi. ERALP ile Türk Hava Kuvvetlerinin farkındalık gücü çok daha üst bir noktaya taşınacak.

ASELSAN; Cumhurbaşkanlığı himayelerinde, Milli Savunma Bakanlığının ev sahipliğinde, Savunma Sanayii Başkanlığının koordinasyonunda ve Türk Silahlı Kuvvetlerini Güçlendirme Vakfının sorumluluğunda düzenlenecek IDEF 2023’te yeni sistemlerini görücüye çıkaracak.",
154,iyi-ki-varsin-eren--erenii-orman-ici-gozetleme-radar-sistemi,https://www.aselsan.com/tr/haberler/detay/154/iyi-ki-varsin-eren--erenii-orman-ici-gozetleme-radar-sistemi,İYİ Kİ VARSIN EREN - EREN-II ORMAN İÇİ GÖZETLEME RADAR SİSTEMİ,20 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN
tarafından yerli ve milli olarak geliştirilen EREN-II Orman İçi Gözetleme Radar
Sistemi, bitki örtüsü nedeniyle görüş hattının olmadığı bölgelerde hedef
tespiti amacıyla tasarlandı.

Askeri
koşullara uyumlu bir orman içi gözetleme radarı olan EREN-II, ormanlık
alanlardan gelebilecek tehditlere karşı güvenliği artırmaya yönelik olarak ağaç,
dal ve yaprak gibi engellere nüfuz edebilecek frekans bandında çalışıyor. ASELSAN’ın
öz kaynakları kullanılarak geliştirilen EREN-II Sistemi, muadil sistemlerden
daha ileri teknolojik kabiliyetler sunuyor.

Geçmiş
yıllarda Türk Silahlı Kuvvetleri envanterine katılan ilk nesil EREN-I Sistemi, güvenlik
güçlerimizin ormanlık bölgelerde kritik bir unsuru haline geldi. İlave
yetenekler eklenerek geliştirilen yeni nesil EREN-II Radarı için teslimat 2023
yılı içinde başlayacak.

EREN-II
Radarı, yatay eksende 360 derece sürekli olarak yayın yaparak anlık olarak
hedef tespiti yapabiliyor. Kullanıcı dostu grafiksel arayüz yazılımlarına sahip,
uzaktan kullanıma izin veren bir sistem olarak EREN-II, çok kısa süre içinde
kurularak tek operatör ile işletilebiliyor.

Hava,
kara ve denizde kullanılan pek çok radar geliştiren ASELSAN; Cumhurbaşkanlığı
himayelerinde, Milli Savunma Bakanlığının ev sahipliğinde, Savunma Sanayii
Başkanlığının koordinasyonunda ve Türk Silahlı Kuvvetlerini Güçlendirme
Vakfının sorumluluğunda düzenlenecek IDEF 2023’te yeni sistemlerini görücüye
çıkaracak.",
155,gelecegin-sistemlerinde-aselsan-imzasi-gokberk-mobil-lazer-silah-sistemi,https://www.aselsan.com/tr/haberler/detay/155/gelecegin-sistemlerinde-aselsan-imzasi-gokberk-mobil-lazer-silah-sistemi,GELECEĞİN SİSTEMLERİNDE ASELSAN İMZASI: GÖKBERK MOBİL LAZER SİLAH SİSTEMİ,20 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN’ın hava ve füze savunma alanında sahip olduğu bilgi birikimi, ileri teknolojileri ve aktif kullanımda olan güvenilir çözümlerine yakın dönemde eklenen GÖKBERK Mobil Laser Silah Sistemi, IDEF 2023’te tanıtılacak. Güvenlik güçlerine bugüne kadar birçok silah sistemi kazandıran ASELSAN, laser silah sistemlerine de ilişkin çalışmalar yürütüyor. Hazırlanmış olan Laser Silah Sistemleri yol haritası kapsamında; kısa, orta ve uzun vadede farklı hedef setlerine etkinlik gösterecek farklı güç seviyelerine sahip sistemlerin geliştirilmesi konusunda çalışmalar devam ediyor.

GÖKBERK Mobil Laser Silah Sistemi; İHA’ların radar ve elektro-optik algılayıcılar ile arama, tespit, takibinin yapılabileceği; en az 5kW gücündeki Laser silahı kullanılarak tehditlerin fiziksel imhasını, Kangal karıştırıcı alt sistemini kullanarak da karıştırma yaparak işlevsel imhasını gerçekleştiren bir silah sistemi olarak öne çıkıyor. GÖKBERK, tüm 6x6 lastik tekerlekli araç platformunda bir araya getiren bir silah sistemidir.

GÖKBERK’in öncelikli kullanım alanları; kara ve deniz platformları, enerji santralleri, hava alanları, sınır karakolları, karargâh binaları ve konvoy geçiş güzergâhları olara planlandı. İlerleyen dönemde mevcut platformlardaki güç seviyelerinin artırılması, dağıtık mimariye sahip hava savunma sistemlerine entegre edilecek Modüler Laser Silah Kulelerinin geliştirilmesi de planlanıyor.

ASELSAN; Cumhurbaşkanlığı himayelerinde, Milli Savunma Bakanlığının ev sahipliğinde, Savunma Sanayii Başkanlığının koordinasyonunda ve Türk Silahlı Kuvvetlerini Güçlendirme Vakfının sorumluluğunda düzenlenecek IDEF 2023’te yeni sistemlerini görücüye çıkaracak.",
157,gemilerin-hava-savunmasi-icin-aselsan-cozumu-goksur,https://www.aselsan.com/tr/haberler/detay/157/gemilerin-hava-savunmasi-icin-aselsan-cozumu-goksur,GEMİLERİN HAVA SAVUNMASI İÇİN ASELSAN ÇÖZÜMÜ: GÖKSUR,20 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN’ın hava ve füze savunma
alanında sahip olduğu bilgi birikimine, ileri teknolojilerine ve aktif
kullanımda olan güvenilir çözümlerine yakın dönemde eklenecek olan GÖKSUR Yakın
Hava Savunma Füze Sistemi, ASELSAN’ın IDEF 2023’de sergileyeceği kritik
sistemler arasında yer alıyor.

Yakın Hava Savunma Füze Sistemleri,
deniz platformlarının hava tehditlerine karşı savunulmasında görev alacak
hayati öneme sahip sistemlerdir. ASELSAN GÖKSUR; gemi-savar füzeleri,
silahlı/silahsız insansız hava araçları, seyir füzeleri, savaş uçakları ve
helikopterler gibi tehditlere karşı hava ve füze savunma görevini icra edecek.

GÖKSUR, önleyici
füze olarak TÜBİTAK-SAGE tarafından geliştirilen ve deniz platformlarının hava
savunma ihtiyaçlarına göre güncellenen BOZDOĞAN füzesini kullanıyor. GÖKSUR
Yakın Hava Savunma Füze Sistemi , ürün
ailesi kurgusunda geliştirilmekte olup modüler tasarım yaklaşımıyla üç farklı konfigürasyona
sahip çözüm sunuyor.

GÖKSUR Yakın
Hava Savunma Füze Sistemi, 360 derece Tehdit İmha Kabiliyeti, Yeni Nesil IIR
Arayıcı Başlıklı Güdümlü Mermi, Çoklu Hedef Önleme Kabiliyeti, Müstakilen
ve/veya Platforma Entegre Çalışabilme, Veri Bağı ile Ara Safha Güdüm ve Yüksek
Tek Atım Önleme Olasılığı gibi pek çok özelliği bünyesinde barındırıyor.

Pek
çok farklı hava savunma ürünü geliştiren ASELSAN; Cumhurbaşkanlığı himayelerinde,
Milli Savunma Bakanlığının ev sahipliğinde, Savunma Sanayii Başkanlığının
koordinasyonunda ve Türk Silahlı Kuvvetlerini Güçlendirme Vakfının
sorumluluğunda düzenlenecek IDEF 2023’te yeni sistemlerini görücüye çıkaracak.",
158,aselsan-ip-tabanli-video-goruntuleme-ve-merkezi-analiz-cozumleri,https://www.aselsan.com/tr/haberler/detay/158/aselsan-ip-tabanli-video-goruntuleme-ve-merkezi-analiz-cozumleri,ASELSAN IP TABANLI VİDEO GÖRÜNTÜLEME VE MERKEZİ ANALİZ ÇÖZÜMLERİ,21 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN, savunma
sanayisindeki 45 yılı aşkın tecrübesi ve teknolojik bilgi birikimiyle tasarladığı özgün donanım ve yazılımlarıyla uçtan uca güvenlik sağlayan IP
tabanlı video görüntüleme çözümleri sunuyor. Güvenilirliğin çok kritik olduğu kamu
ve özel sektör güvenlik ihtiyaçları, ASELSAN güvencesinde bütünleşik,
ölçeklenebilir ve dağıtık yapıda yerli ve milli çözümlerle karşılanıyor.

ODAKAN IP Kamera ürün
ailesi her türlü ışık ve hava koşulunda, 7 gün 24 saat 365 gün yüksek
performansa sahip bulunuyor. Akıllı kameralar, yerleşik video analiz
kabiliyetleri ve yapay zekâ/derin öğrenme algoritmaları sayesinde durumsal
farkındalık, etkin alarm yönetimi, verimli kaynak kullanımı ve hızlı müdahale imkânı
sağlıyor.

Günümüzde askeri ve
sivil alanda kullanılan kameraların görüntülerinin canlı olarak izlenmesi
kadar, görüntülerin kaydedilmesi, tekrar oynatılması, dışa aktarılması ve
saklanan veriler üzerinde kıymetlendirme yapılması da önem teşkil ediyor. Bu
kapsamda Kayıt Altyapıları ürün ailesi oluşturuldu.

ASELSAN MAS çözümü ile
kameralardan elde edilen canlı veya kayıtlı görüntülerde kullanıcı ihtiyacına
göre çeşitli analizler gerçekleştirilebiliyor ve alarmlar üretilebiliyor. Bu
kapsamda, özellikle araç/kişi arama ve özellik/eşkal çıkarımı, anomali tespiti,
insan/araç hareket analizi ve sahne özetleme ile kalabalık hareket/yoğunluk
analizi yetenekleri kazandırılabiliyor. Kayıtlı görüntülerde gerçekleştirilen geçmişe
yönelik analizler sayesinde, herhangi bir olay olduktan sonra sahne analizi
hızlı bir şekilde gerçekleştirilerek, güvenlik personelinin olayın çözümünde
daha odaklı noktalara bakabilmesi ve olayın hızlıca çözümlenebilmesi mümkün olabiliyor.",
159,karakurt-ile-hedef-onumuzde,https://www.aselsan.com/tr/haberler/detay/159/karakurt-ile-hedef-onumuzde,KARAKURT İLE HEDEF ÖNÜMÜZDE,17 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN KARAKURT
Elektro-Optik Sensör Sistemi; yüksek çözünürlüklü termal kamera, lazer hedef
işaretleyici ve stabilize hareketli platformu ile kara araçları üzerinden
gözetleme ve hedef işaretlemede üstün performans sunuyor.

Savunma
Sanayii Başkanlığı öncülüğünde geliştirilen KARAKURT Elektro-Optik Sensör
Sistemi, sahip olduğu yüksek çözünürlüklü kameraların yanı sıra içerdiği
otomatik hareket algılama ve otomatik hedef takibi yeteneği sayesinde
operatörlerin olası tehditlerini çok uzak mesafeden hem gündüz hem gece
tespit/teşhis/tanıma yapabilmesini sağlıyor.

KARAKURT
Elektro-Optik Sensör Sistemine ait başlıca teknik özellikler:

• 1024x768
MW Yüksek Çözünürlüklü Termal Kamera ile muadil ürünlerine göre arttırılmış
menzil ve detaylı görüntüleme kabiliyetine sahiptir.

• Lazer
Hedef İşaretleme kabiliyeti ile platform üzeri ve ya başka platformdaki lazer
güdümlü mühimmatlar için işaretleme yeteneğine sahiptir.

• Yüksek
hassasiyetli Stabilize Yönlendirme Birimi ile her türlü Zırhlı Araç üzerinde
üstün performans sunmaktadır.

• Termal
modül ile birlikte Sensör Sistemi içerisinde FULL HD Gündüz kamerası ve Lazer
Mesafe Ölçer ile her türlü hava koşullarında kara platformlarının elektro optik
sistem ihtiyaçlarına optimum seviyede çözüm sunmaktadır.

ASELSAN,
1990’lardan itibaren elektro-optik alanında geliştirme ve üretim faaliyetlerini
sürdürüyor. ASELSAN gece görüş ve termal kameraları, Dünyanın pek çok ülkesinde
kullanıcılarına hizmet vermeye devam ediyor.

Pek
çok farklı elektro-optik ürün geliştiren ASELSAN, 25-28 Temmuz tarihleri
arasında İstanbul’da düzenlenecek IDEF Uluslararası Savunma Sanayi Fuarında
haberleşme, hava savunma, aviyonik, elektro-optik, elektronik harp, radar ve
insansız sistemler alanındaki yeteneklerini yerli ve yabancı ziyaretçiler ile
paylaşacak.",
160,aselsandan-sistemler-sistemi,https://www.aselsan.com/tr/haberler/detay/160/aselsandan-sistemler-sistemi,ASELSAN’DAN SİSTEMLER SİSTEMİ,18 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"Günümüzde taktik alanda etkin bir
komuta kontrol sağlanabilmesi için ateş destek, hava savunma, elektronik harp gibi
farklı taktik sistemlerin birbirleri ile tam anlamda entegre olarak ve hareket
halinde görev icra edebilmesi; taktik resmin sahadaki tüm sensörlerden alınan
verilerle oluşturulup anlık olarak takip edilmesi gerekiyor. Mevcut tüm
haberleşme ürün ve sistemlerinin tam uyumunu sağlayan, taktik sahanın
koşullarına uygun olarak güvenli ve güvenilir (COMSEC, TRANSEC ve NETSEC
tedbirleri alınmış) bir altyapı ile kesintisiz ve hareket halinde de
haberleşmeyi destekleyecek bütünleşik/birleşik bir ağ (sistemler sistemi) çözümüne
ihtiyaç duyuluyor.

Bu ihtiyacı karşılamak üzere; envanterde
olan haberleşme unsurlarının tek bir sistemin parçası olarak uyum içerisinde
hizmet verdiği, drone tabanlı röle, taşınabilir kule çözümleri ve ağ
topolojisinin dinamik olarak yönetimini destekleyen, hareketli ve alternatifli
haberleşme yeteneklerini sunan, minimum kullanıcı müdahalesi ile kesintisiz
olarak haberleşmeyi sağlayan ve siber güvenlik tehditlerine karşı gerekli tüm
önlemlerin alındığı bir mimari hedeflendi.

Yapılan saha denemeleri ile bahsi
geçen yetenekler bütünü doğrulanarak dinamik olarak yönetilen etkin bir
bütünleşik ağ (sistemler sistemi) konseptinin hayata geçirilmesi yolundaki kritik
bir adım atıldı.",
161,aselsandan-fuzelere-karsi-yildirim-korumasi,https://www.aselsan.com/tr/haberler/detay/161/aselsandan-fuzelere-karsi-yildirim-korumasi,ASELSAN’DAN FÜZELERE KARŞI YILDIRIM KORUMASI!,20 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"Türk Silahlı Kuvvetleri zorlu koşullarda askeri operasyonlarına
aralıksız devam ederken, ASELSAN ülkemizin hava platformlarını terörist saldırılardan
korumak için YILDIRIM-100 Yönlendirilmiş Karşı Tedbir Sistemini (DIRCM)
geliştirdi.

Son
yıllarda teröristlerin elindeki öldürücü MANPAD füzelerinin sayısı giderek
artmaktadır. Hava platformlarına yönelik bir füze saldırısı, çoğu durumda ciddi
insan ve maddi kayıplarla sonuçlanmaktadır ve askeri platformların görevini
başarıyla tamamlamasını engellemektedir. Ayrıca teknoloji geliştikçe
MANPAD’ler, ısı güdümlü füzeleri şaşırtmak için kullanılan ısı fişeklerine
(flare) karşı daha dirençli hale gelmektedir.

Elektro-optik,
lazer ve aviyonik sistemlerin geliştirilmesi, üretilmesi ve desteklenmesinde
lider firma olan ASELSAN, MANPAD ve diğer ısı güdümlü füzelere karşı her yönden
tam koruma sağlayan, dünyada çok az ülkenin sahip olduğu, Yönlendirilmiş
Kızılötesi Karşı Tedbir (DIRCM) Sistemini geliştirdi.

YILDIRIM-100
çift taret konfigürasyonuna sahip olacak ve her taret barındırdığı Hassas Takip
Birimi ve yüksek güçte lazer üretebilen Lazer Birimi sayesinde ısı güdümlü
füzelere karşı senkronize edilmiş, çoklu bantta yönlendirilmiş lazer işareti
uygulayacak. Sistem ayrıca DIRCM sistemini yöneten ve füze ikaz sistemi ile
haberleşmeyi sağlayan bir Kontrol Birimi’ni de içerecek.

YILDIRIM-100
taretleri, platform üzerindeki farklı füze ikaz sistemleri ve flare atıcıları
ile entegre bir şekilde çalışmaktadır. Hassas bir gimbale sahip olan
YILDIRIM-100 tareti, yaklaşan bir güdümlü füzeye yüksek güçlü lazer enerjisi
göndererek, füzenin arayıcı başlığını köreltmekte ve füzenin yönünü
değiştirmektedir.

YILDIRIM-100
helikopter ve diğer hava platformlarında kullanılacak olup sistem 2024 yılı
başlarında Türk Silahlı Kuvvetleri envanterine girecektir. ASELSAN ayrıca KAAN
Savaş uçağı için YILDIRIM-100’ün üst versiyonu olan YILDIRIM-300’ü geliştirmeye
başladı. YILDIRIM DIRCM sistemi sayesinde KAAN Savaş Uçağımız, Su-57 ve
F-35’ten sonra DIRCM sistemine sahip üçüncü 5. Nesil savaş uçağı olacak.

Ayrıca
ASELSAN, KARAT-100, TOYGUN-100, İRİS-300, LİAS-300 gibi ikaz ve keşif
sistemlerini geliştirmekte olup, bu sistemler sayesinde ülkemizin hava
platformları üstün bir elektro-optik süite sahip olacaktır.",
162,tum-tanklarin-ortak-adresi-aselsan-volkan,https://www.aselsan.com/tr/haberler/detay/162/tum-tanklarin-ortak-adresi-aselsan-volkan,TÜM TANKLARIN ORTAK ADRESİ: ASELSAN VOLKAN,19 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"Türk Silahlı
Kuvvetlerinin karadaki önemli ateş unsuru olan ana muharebe tankları, ASELSAN
yerli ve milli atış kontrol sistemi VOLKAN ile donatıldı.

Son kullanıcı ihtiyaçları doğrultusunda ASELSAN tarafından özgün
olarak geliştirilen VOLKAN Atış Kontrol Sisteminin kalifikasyon testleri başarı
ile tamamlanarak ALTAY, M60T ve Leopard2A4 tanklarına entegre edildi.

Savunma Sanayii Başkanlığı öncülüğünde geliştirilen VOLKAN
Atış Kontrol Sistemi ile Türk Ordusunun ana muharebe tankları muharebe
koşullarında en üst seviye atış kabiliyetine sahip oldu. VOLKAN Atış Kontrol
Sistemi; güncellenmiş sistem mimarisi, etkin gece ve gündüz görüş, yüksek ilk
atımda vuruşu ihtimali, yeni nesil kullanıcı arayüzü ve zorlu muharebe, arazi
ve hava koşullarında durağan ya da hareketli atış kontrol fonksiyonlarının icra
edilmesi yeteneklerini tanklara kazandırdı.

Millileştirilen tank atış kontrol sistemleri ile Türk
Silahlı Kuvvetlerinin dışa bağımlılığı ortadan kaldırıldı. Sisteme eklenen
bütünleşik tank içi eğitim altyapısı sayesinde mürettebatın operasyonel
yetkinliği de en üst seviyeye taşındı.

TSK envanterindeki tüm tanklar için atış kontrol
sistemlerini geliştiren ASELSAN, 25-28 Temmuz tarihleri arasında İstanbul’da
düzenlenecek IDEF Uluslararası Savunma Sanayi Fuarında haberleşme, hava
savunma, aviyonik, elektro-optik, elektronik harp, radar ve insansız sistemler
alanındaki yeteneklerini yerli ve yabancı ziyaretçiler ile paylaşacak.",
164,aselsan-askeri-araclari-hibrit-teknolojiye-hazirliyor,https://www.aselsan.com/tr/haberler/detay/164/aselsan-askeri-araclari-hibrit-teknolojiye-hazirliyor,ASELSAN ASKERİ ARAÇLARI HİBRİT TEKNOLOJİYE HAZIRLIYOR,22 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN, 25-28 Temmuz'da İstanbul'da düzenlenecek IDEF Uluslararası Savunma Sanayi Fuarı'nda (IDEF 2023) haberleşme, hava savunma, aviyonik, elektro-optik, elektronik harp, radar ve insansız sistemler alanındaki yeteneklerini yerli ve yabancı ziyaretçiler ile paylaşacak. Bir süredir elektrikli araç sistemleri konusunda çalışmalar yapan, bunları sivil alanda kullanıma sunan ASELSAN, ulaştığı noktayı da fuarda gözler önüne serecek. ASELSAN'ın elektrikli çekiş sistemleriyle donatılan, TEMSA tarafından üretilen elektrikli otobüsler Samsun Büyükşehir Belediyesi tarafından etkin bir şekilde kullanılıyor. Yine ASELSAN elektrikli çekiş sistemleri ile donatılan KARSAN üretimi elektrikli minibüsler de yollara çıkmak için gün sayıyor. ASELSAN sistemi kullanılarak BMC tarafından geliştirilen 12 metre elektrikli otobüs çalışmasında da sona gelindi.

ASELSAN, üzerinde çalıştığı hibrit tahrik sistemini de IDEF 2023'te ilk kez sergilenecek. Hibrit tahrik sistemi, tüm askeri araç üreticisi firmalar için yerli ve milli bir çekiş sistemi çözümü olacak. Proje kapsamında geliştirilen Dahili ve Uyarlanabilir Batarya Sistemi ile de meskun mahalde sessiz intikal ve sessiz operasyon imkanı doğacak. Cumhurbaşkanlığı Savunma Sanayii Başkanlığı önderliğinde, ASELSAN ve BMC Power arasında imzalanan Hibrit Tahrik Sistemi Geliştirilmesi Teknoloji Kazanım Yükümlülüğü Projesi kapsamında, aksa entegre elektrik motoru tahrikli (e-aks) hibrit çekiş sistemi ilk kez 4x4, 6x6 ve 8x8 askeri araçlara yönelik seri hibrit mimaride geliştiriliyor. Seri hibrit mimari ile askeri araçlardaki menzil sorunu da ortadan kalkacak. Geliştirilen dümenlenebilir yapıda e-aks sisteminin 4x4 (20 ton), 6x6 (30 ton), 8x8 (40 ton) araçlarda kullanımı mümkün olacak.

Sistemin ana yapı taşı olan elektronik diferansiyel motorun hız, tork değerleri kontrol edilerek herhangi bir arıza durumunda diğer motorlara güç isteği yönlendirilerek aracın operasyonuna devam etmesi sağlanacak. Bu özellik, zor koşullarda görev yapan personelin olumsuz durumlarda aracı yürür şekilde kullanabilmesine katkı verecek. Elektronik diferansiyel sayesinde mekanik diferansiyel ortadan kaldırılarak yurt dışı bağımlılığın da önüne geçilecek. Aks üzerine yerleştirilen motor ve sürücüler ile elektronik birimler de ASELSAN tarafından milli ve yerli olarak tasarlanarak geliştirildi.

Sistemde bulunan Dahili Jeneratör Sistemi ile hem bataryalar şarj edilecek hem de sahada görev yapan personelin ve diğer sistemlerin/cihazların enerji ihtiyacı ek jeneratör taşınmasına gerek kalmadan sağlanabilecek.

Tasarım aşaması tamamlanan ve BASE A.Ş. ile birlikte geliştirilmekte olan sistemin laboratuvar ortamında  testlerine başlanmış olup, 2024 yılında da gerçek saha koşullarında testleri gerçekleştirilecek.",https://wwwcdn.aselsan.com/api/file/hibrit.jpg|https://wwwcdn.aselsan.com/api/file/hibrit_4.jpg
165,idefin-en-buyugu-aselsan-olacak,https://www.aselsan.com/tr/haberler/detay/165/idefin-en-buyugu-aselsan-olacak,IDEF’İN EN BÜYÜĞÜ ASELSAN OLACAK,24 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN Genel Müdürü Akyol: Onlarca ürünü ilk kez
sergileyeceğiz

Savunma ve teknoloji alanında bağımsızlığın simgesi haline
gelen ASELSAN, 500’e yakın ürün ve sistemiyle IDEF 2023, 16’ncı Uluslararası
Savunma Sanayii Fuarının en büyük şirketi olacak.

ASELSAN, dünyanın en prestijli savunma sanayi fuarlarından
olan ve global arenadaki önemli aktörleri buluşturan IDEF 2023'te, en büyük
sergileme alanıyla ziyaretçilerini karşılayacak.

500’e yakın ürün sergilenecek

ASELSAN, Cumhurbaşkanlığı himayelerinde, Milli Savunma
Bakanlığının ev sahipliğinde, Cumhurbaşkanlığı Savunma Sanayii Başkanlığının
katkılarıyla, Türk Silahlı Kuvvetlerini Güçlendirme Vakfının sorumluluğunda
düzenlenen IDEF 2023’te yeni sistemlerini görücüye çıkaracak. ASELSAN’ın, fuar
kapsamında onlarca yeni ürün ve sistemi ilk kez vitrinde yer alacak.

ASELSAN, 25-28 Temmuz tarihleri arasında fuarın
gerçekleşeceği İstanbul TÜYAP Fuar ve Kongre Merkezinde yer alan standında;
deniz, hava, hava savunma, sınır-sahil güvenlik, haberleşme, elektronik harp,
elektro-optik ve silah sistemlerinde özgün mühendislik çözümleriyle
geliştirilen 500’e yakın ürünüyle gövde gösterisi yapacak

7 bin metrekarelik stant alanı

Milli mühendisliğin gücüyle geliştirdiği sistemlerini 84
ülkeye ihraç eden ASELSAN, IDEF 2023’te 7 bin metrekarelik stant alanında
birçok yerli ve milli ürününü sergileyecek. ASELSAN, fuarda dünya çapında yeni
iş birliği ve siparişlere kapı aralayacak.

ASELSAN Genel Müdürü Ahmet Akyol, sergilenecek ürün gamıyla
IDEF’in en büyük oyuncularından birinin ASELSAN olacağına dikkat çekerek,
şunları söyledi:

İlk kez sergilenecek ürünler

“Cumhuriyetimizin 100’üncü yıldönümünün heyecanını
yaşadığımız 2023 yılına denk gelen IDEF’te ASELSAN’ımız en çok ilgi gören
şirketler arasında yer alacak. Milletimizin desteği ve milli mühendislik
gücümüz ile hayata geçirdiğimiz birçok ürünümüzü, IDEF’te ilk kez
sergileyeceğiz. ‘Millileştirmenin Altın Çağı’ konseptiyle katıldığımız fuarda
GÖKDEMİR Hava Savunma Sistemini, EREN Orman İçi Gözetleme Radarını, GÖKBERK
Mobil Lazer Silah Sistemini, YILDIRIM-100 Yönlendirilmiş Karşı Tedbir
Sistemini, GÜRZ Hava ve Füze Savunma Sistemini, ERALP Taşınabilir Erken İhbar
Radar Sistemi gibi kritik ürünleri global piyasanın beğenisine sunacağız. Bu
sistemler ülkemizi dışa bağımlılıktan kurtarırken, yeni milli değerler yaratmak
için bize büyük güç katacak. Fuarda sergilediğimiz ürün ve sistemlerle
ASELSAN’ımızın ve Türk savunma sanayinin geldiği noktayı tüm dünyaya bir kez
daha göstereceğiz.

Bu yıl fuarda ikinci kez Millileştirilmiş Ürünler Sergisini
düzenleyeceğiz. ASELSAN olarak ülkemizi dışa bağımlılıktan kurtaran ve
göğsümüzü kabartan milli mühendislik ürünlerimizi dünya pazarlarına açarak,
zincirleri kıran teknolojilerimizle adımızdan söz ettirmeye devam edeceğiz.”",
166,aselsandan-idefte-enerji-isbirligi,https://www.aselsan.com/tr/haberler/detay/166/aselsandan-idefte-enerji-isbirligi,ASELSAN’DAN IDEF’TE ENERJİ “İŞBİR’LİĞİ,25 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN ile İŞBİR Elektrik, muharebe sahasındaki radar ve
elektronik harp projelerinde kullanılacak jeneratörler için işbirliği yaptı.
Anlaşmayla İŞBİR’den tedarik edilecek jeneratörler, ASELSAN’ın geliştirdiği
sistemlerin saha şartlarında sürekli çalışır halde kalmasını sağlayacak.

Türkiye’nin teknoloji ve savunma lideri ASELSAN, IDEF 2023,
16’ncı Uluslararası Savunma Sanayii Fuarının ilk işbirliği anlaşmasını İŞBİR
Elektrik Sanayi A.Ş. ile yaptı. İŞBİR’den alınacak jeneratörlerin alımını
içeren sözleşmeyi, ASELSAN Genel Müdürü Ahmet Akyol ile İŞBİR Elektrik Sanayii
A.Ş. Genel Müdürü Burhan Özgür imzaladı. ASELSAN Genel Müdürü Akyol, törende
yaptığı konuşmada şirket olarak milli teknoloji hamlesine 47 yıldır liderlik
ettiklerini belirterek, şunları söyledi:

“ASELSAN’ın IDEF kapsamında ilk imza törenini
gerçekleştiriyoruz. ASELSAN, milli teknoloji hamlesine 47 yıldır liderlik
ediyor. Bunu yaparken paydaşlarıyla birlikte büyüyor. Bugün stantta da ürünlerimizi
misafirimize gururla gösteriyoruz. 100’den fazla firmamızın sistemlerimiz için
yerlileştirdiğimiz ürünleri sergiliyoruz. Aslında ASELSAN büyürken tüm savunma
sanayi büyüyor. Her şey yerli ve milli olsun diye yeni projeleri hayata
geçiriyoruz. İstedik ki jeneratörlerimiz de milli olsun. İŞBİR ile bu kapsamda
önemli bir sözleşmeyi imzalıyoruz. Bugün, 200’den fazla firmayla
millileştirdiğimiz ürünlerin rakamı 300 milyon doları geçti. Sadece fuarda
sergilediğimiz yeni yerli alt sistem ile 100 milyon dolara yakın siparişi
KOBİ’lere ulaştırdık. Bu sözleşmenin ülkemize ve milletimize hayırlı olmasını
diliyorum.”

İŞBİR Genel Müdürü Özgür de konuşmasında “Bizler uzun
zamandır ASELSAN’ımızla birlikte çalışıyoruz. IDEF’te Türk savunma sanayimizin
sergilediği manzarayı görünce nerelere geldiğimizi görmenin mutluluğunu
yaşıyoruz. İŞBİR, bugün bu noktaya geldiyse burada en büyük pay ASELSAN’ındır.
Bizde sizlere mahcup olarak için ürünlerimizin sahada kullanıldığı yerlerde arkasında
duracağımızın sözünü veriyorum” dedi.",https://wwwcdn.aselsan.com/api/file/isbir_imza_haber.jpg
167,hik-ucaklari-milli-sistemlerle-ucacak,https://www.aselsan.com/tr/haberler/detay/167/hik-ucaklari-milli-sistemlerle-ucacak,HİK UÇAKLARI MİLLİ SİSTEMLERLE UÇACAK,26 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"Havadan Erken İhbar ve Kontrol (HİK) Uçağı Modernizasyonu ve
İş Birliği Protokolü İmza Töreni, 16’ncı Uluslararası Savunma Sanayii Fuarı IDEF
2023’te gerçekleştirildi. Törende Savunma Sanayii Başkanı Prof. Dr. Haluk Görgün’ün
yanı sıra ASELSAN Genel Müdürü Ahmet Akyol, TUSAŞ Genel Müdürü Prof. Dr. Temel
Kotil, HAVELSAN Genel Müdürü Mehmet Akif Nacar, Askeri Fabrikalar Genel Müdürü
İmdat Ersoy, proje sözleşmesinin altına imza attı.

Savunma Sanayii Başkanı Prof. Dr. Haluk Görgün, konuşmasında
sözleşme kapsamında HİK uçaklarının milli sistemler ve teknolojilerle modernize
edileceğini belirterek, projenin hayırlı olmasını diledi.

ASELSAN Genel Müdürü Ahmet Akyol ise konuşmasında, Türk Hava
Kuvvetlerine önemli kabiliyetler kazandıracak projeyi başarıyla
tamamlayacaklarına inandığını belirterek, “HİK Uçağı Modernizasyonu kapsamında,
envanterdeki uçakların Hava Kuvvetleri Komutanlığımızın güncel operasyonel
ihtiyaçlarının karşılanması amacıyla modernize edilmesi ve yazılımdaki
demodelik durumlarının giderilmesini hedefliyoruz. Bu kapsamda Savunma Sanayii
Başkanlığımızın koordinasyonunda yapılacak modernizasyon projesi kapsamında
ASELSAN’ın IFF Mode 5 Cevaplayıcı, Karetta CRPA Anten, Görev Bilgisayarı
Donanımı gibi sistemlerini uçağımıza kazandıracağız” diye konuştu.",https://wwwcdn.aselsan.com/api/file/hik_haber.JPG
168,millilestirmenin-altin-cagi-toreni-gerceklesti,https://www.aselsan.com/tr/haberler/detay/168/millilestirmenin-altin-cagi-toreni-gerceklesti,MİLLİLEŞTİRMENİN ALTIN ÇAĞI TÖRENİ GERÇEKLEŞTİ,26 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN’dan Firmalara Millileştirme Ödülü

Millileştirmenin Altın Çağı konseptiyle IDEF 2023’te 200’den
fazla ürün sergileyen ASELSAN, millileştirme çalışmalarında pay sahibi olan
firmaları ödüllendirdi.

ASELSAN’ın 16’ncı Uluslararası Savunma Sanayii Fuarı IDEF
2023’te Millileştirmenin Altın Çağı konsepti altında Stratejik Ortaklık Katılım
Töreni, Millileştirme Teşekkür Takdim Töreni ve Millileştirme İlk Sipariş
Töreni gerçekleştirdi. Törene Savunma Sanayii Başkan Yardımcısı Mustafa Murat
Şeker, ASELSAN Genel Müdürü Ahmet Akyol, ASELSAN’ın ortaklık kurduğu firma
temsilcileri katıldı. Şeker ile Akyol, törende 20 firmaya Stratejik Ortaklığa
Katılım Belgesi, 15 firmaya Millileştirme Teşekkür Kristali ve 15 firmaya da
Millileştirme İlk Sipariş Belgesi takdim etti.

Savunma Sanayii Başkan Yardımcısı Mustafa Murat Şeker,
törende yaptığı konuşmasında, “Gelinen noktada memnuniyetle görüyorum ki
sözleşmelerimize bir hüküm koymamamıza rağmen firmalarımız millileştirmeyi
kendilerine misyon edinmiş durumda. Bunlar teknoloji geliştirmemize yardımcı
oluyor. Millileştirme ile biz kazanıyoruz, firmalarımız kazanıyor, KOBİ’lerimiz
kazanıyor. Biz millileştirmeyi bu açıdan çok önemsiyoruz” diye konuştu.

ASELSAN Genel Müdürü Akyol da törendeki konuşmasında oyun
değiştirici ve dünyadaki rakipleriyle yarışan ürünler için tüm paydaşlara
teşekkür ederek, şunları söyledi:

“ASELSAN stratejik ortakları ve 5 bin 500’ü aşan
tedarikçisiyle büyük bir ekosisteme liderlik ediyor. Savunma sanayimizin
paydaşlarıyla büyük bir sinerjiyle çalışıyoruz. Stratejik ortaklarımız, bizleri
her alanda destekleyen çözüm ortaklarımızdır. 2018 yılında sayısı 20 olan
stratejik ortaklarımıza her yıl yenilerini ekliyoruz. Bugün de aramızda 20 yeni
firmamız yer alıyor. Stratejik ortak sayımız 120’ye yükseliyor. ASELSAN’ın
sipariş hacminin yüzde 40’ğnın stratejik ortaklarımızla gerçekleşiyor. Tam
bağımsız savunma sanayi hedefine yönelik olarak gece gündüz çalışıyoruz. Temel
anlayışımız dışa bağımlığı azaltarak milli sistemleri ortaya koymaktır.
ASELSAN’da millileştirmeye dair çok önemli işler yaptık. Son beş yılda
millileştirdiğimiz 700 ürünümüzle bugüne kadar 300 milyon dolarlık gerçekleşmiş
siparişimiz oldu. Millileşmiş ürünlerimizle 900 milyon dolarlık ithalatı
engellemiş olacağız diye bir tahminiz var. Dünyada ilk olmak üzere
millileştirme çalışmalarına katılan 100 firmamızın 200’den fazla ürününü
sergiliyoruz. Bugün 15 firmamıza millileştirme seferberliğinde bize
katıldıkları için belgelerini takdim ediyoruz. 15 iş ortağımız
millileştirdikleri ürünler için ilk sipariş belgelerini alacaklar. Bu 30
firmamızın katkısı 40 milyon dolar seviyesindedir.”",https://wwwcdn.aselsan.com/api/file/millilestirme_haber_1.jpg|https://wwwcdn.aselsan.com/api/file/millilestirme_haber_2.jpg
170,mavi-vatanin-yeni-muhafizlari,https://www.aselsan.com/tr/haberler/detay/170/mavi-vatanin-yeni-muhafizlari,MAVİ VATAN’IN YENİ MUHAFIZLARI,27 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"Mavi Vatan’ın güvenliği için üç yıl gibi rekor sürede inşa
edilecek MİLGEM Projesinin altıncı, yedinci ve sekizinci gemileri için imzalar
atıldı.

MİLGEM 6-7-8 Gemileri 4000-7000 Grubu Sistemlerin Tedariki
Sözleşmesi Mutabakat Muhtırası İmza Töreni, IDEF 2023 16’ncı Uluslararası
Savunma Sanayii Fuarı kapsamında Savunma Sanayii Başkanlığı (SSB) standında
imzalandı. Mavi Vatanın korunması için kritik önemi bulunan imza törenine
ASELSAN Genel Müdürü Ahmet Akyol, HAVELSAN Genel Müdürü Mehmet Akif Nacar, STM
Genel Müdürü Özgür Güleryüz, TAİS Yönetim Kurulu Başkanı Metin Kalkavan ile
TAİS Yönetim Kurulu Başkan Yardımcısı ve Anadolu Tersanesi Yönetim Kurulu Başkanı
Süalp Ürkmez katıldı. Mavi Vatanın gücüne güç katacak projeyle tamamen yerli ve
milli imkanlarla Türk Deniz Kuvvetlerine üç yıl içinde üç yeni gemi yapılması
planlanıyor. ASELSAN Genel Müdürü Akyol, MİLGEM Projesinin önemine dikkat
çektiği konuşmasında şunları söyledi:

“MİLGEM projeleri başladığı günden bugüne gelişerek devam
eden bir proje. ASELSAN olarak 50’ye yakın milli sistemi gemilerimize entegre
etmiş olacağız. Haberleşmeden komuta kontrole, elektronik harpten radara kadar
birçok sistemi takip ettik. Geldiğimiz noktada milli ve yerli gemiyi Türk
Silahlı Kuvvetlerine teslim etmiş oluyoruz. Bir gurur vesilesi de bu gemileri
artık ihraç ediyoruz, çok güzel bir takımız. HAVELSAN’ın ve ROKETSAN’ın
sistemleri var. Türk savunma sanayisini daha yukarıya taşıyan, Deniz
Kuvvetlerinin gücüne güç katan bir proje. Projeyi gerçekten iddialı bir
takvimde yapmayı hep birlikte taahhüt etmiş olduk. Umarım bittiği günü hep
birlikte görürüz ve birlikte nice güzel faaliyetleri bu ekiple geliştirmiş
oluruz.”",
171,mavi-vatan-milli-radarla-izlenecek,https://www.aselsan.com/tr/haberler/detay/171/mavi-vatan-milli-radarla-izlenecek,"MAVİ VATAN, MİLLİ RADARLA İZLENECEK",27 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"Mavi Vatandaki tüm hareketliliği İHA’lar ve deniz karakol
uçakları üzerinden milli imkanlarla tespit ve takip edecek olan FULMAR Deniz
Arama ve Keşif Gözetleme Radar Sistemi Projesinde imzalar atıldı.

İstanbul’da savunma sanayinin yerli ve yabancı aktörlerini
buluşturan IDEF 2023, 16’ncı Uluslararası Savunma Sanayii Fuarı kapsamında AESA
Keşif Gözetleme Radar Sistemi (FULMAR) Projesi İmza Töreni gerçekleştirildi.
İmza törenine Cumhurbaşkanlığı Savunma Sanayii Başkanı (SSB) Prof. Dr. Haluk
Görgün, Savunma Sanayii Başkan Yardımcısı Mustafa Murat Şeker, ASELSAN Genel
Müdürü Ahmet Akyol, ASELSAN Genel Müdür Yardımcısı Mustafa Akkul ve yetkililer
katıldı.

SSB Başkanı Görgün, törende yaptığı konuşmada Türkiye’nin
bütün frekans bantlarında radar üretebilir hale geldiğine dikkat çekerek,
şunları söyledi:

“FULMAR da farklı bir konseptte üretilen bir radar. Farklı
teknolojilerle radar üretme kabiliyetlerimiz var. AESA Radarı son zamanlarda
yüksek teknolojiyle radar üreten, gelişmiş ülkelerin de kendini geliştirerek
ürettiği teknolojilerden bir tanesi. Dünyayla rekabet edebilir konumda radar
üretmenin gururunu yaşıyoruz. Zaman zaman sizler de güzel haberleri
paylaşıyoruz. Bugün de Deniz Kuvvetlerimiz için AESA teknolojisiyle geliştirilen
deniz üstündeki hareketlilikleri tespit edecek bir anlamda karakol görevi
yapabilecek ve helikopterle İHA’larda kullanılabilecek bir teknolojinin altına
imza atıyoruz.”

ASELSAN Genel Müdürü Ahmet Akyol da konuşmasında “Başta
İHA’larımız olmak üzere tüm hava platformlarına faydalı yüklerle yeni
yetenekler kazandırmaya devam ediyoruz. Bugüne kadar birçok faydalı yükü
geliştirerek uçaklarımıza, helikopterlerimize entegre etmiş durumdayız. Bugün
de deniz karakol görevini yapabilmesi için hava araçlarımızın radar geliştirmek
üzere bir aradayız. Hava araçlarımız, bu projeyle daha yetenekli hale
dönüşecek” dedi.

Deniz gözetleme radar teknolojisinde önemli tecrübeler
kazandıklarını vurgulayan ASELSAN Genel Müdür Yardımcısı Mustafa Akkul ise
“Milli imkanlarla radar yapma tecrübesini ve teknolojisini kazandık. Proje
dahilinde çok daha uzun menzilli 200 millere kadar deniz arama
çalıştırabileceğimiz bir radarı geliştiriyoruz. Bizim için önemli bir aşama
olacak” diye konuştu.

Deniz karakol uçakları üzerinde kullanılmak üzere
geliştirilecek Uzun Menzilli Deniz Arama ve Keşif Gözetleme Radar Sistemi
olarak bilinen FULMAR, Deniz Kuvvetlerine önemli yetenekler kazandıracak.

FULMAR, Deniz Karakol Uçaklarında kullanılabilecek; yer
görüntüleme ve hava, kara, su üstü hedeflerini tespit ve takip edebilecek.

SSB ile ASELSAN arasında imzalanan geliştirme protokolü başlayan
projenin fabrika kabul faaliyetlerinin 2026 yılında tamamlanması hedefleniyor.",https://wwwcdn.aselsan.com/api/file/Fulmar.jpg
172,aselsandan-denizlere-engin-yetenek,https://www.aselsan.com/tr/haberler/detay/172/aselsandan-denizlere-engin-yetenek,ASELSAN’DAN DENİZLERE “ENGİN” YETENEK,27 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"Cumhurbaşkanlığı Savunma Sanayii Başkanlığı (SSB) ile
ASELSAN arasında Deniz Kuvvetlerine üç metreden daha iyi menzil çözünürlüğü ve
elektronik karıştırmaya karşı tedbir yeteneği kazandıracak olan Engin Deniz
Gözetleme Radarı (DGR) Projesi başlatıldı.

16’ncı Uluslararası Savunma Sanayii Fuarı IDEF 2023
kapsamında SSB EHRS ile ASELSAN arasında 
Engin Deniz Gözetleme Radarı İmza Töreni gerçekleştirildi. Törene
Savunma Sanayii Başkanı Prof. Dr. Haluk Görgün, Savunma Sanayii Başkan
Yardımcısı Mustafa Murat Şeker, ASELSAN Genel Müdürü Ahmet Akyol ile ASELSAN
Genel Müdür Yardımcısı Mustafa Akkul katıldı. SSB Başkanı Prof. Dr. Görgün,
milli imkanlarla yürütülecek ve Türkiye’ye büyük yetenek kazandıracak projenin
hayırlı olmasını diledi.

ASELSAN Genel Müdürü Akyol da konuşmasında “Bu imzayla üç
tarafı denizlerle çevrili olan ülkemizin güvenliğinin teminat altına alınması
için önemli bir eşiği daha geçmiş oluyoruz. ASELSAN, Mavi Vatanın korunmasına
yönelik projelere büyük katkılar sunuyor. Bu sayede denizlerimizde ciddi bir
kuvvet çarpanı yaratıyoruz” diye konuştu.

Projeyle su üstü hedeflerin tespit ve takibi, dost-düşman
ayrımının yapılması, tehdit olabilecek radar sistemlerinin yön ve konum
bilgilerinin belirlenmesi mümkün olacak ve komuta kontrol merkezlerine bilgi
aktarımı yapılabilecek.

Projenin başlangıç aşamasında, bir adet prototip sistem ve bir
adet seri üretim sistem tedariki gerçekleşecek. 15'ten fazla yerli alt
yüklenici bugüne kadar yurt dışından tedarik edilen radar sistemlerini milli imkanlarla
geliştirecek.",https://wwwcdn.aselsan.com/api/file/engin_deniz_radari_haber.jpg
173,kara-atmacaya-taktik-ustunluk,https://www.aselsan.com/tr/haberler/detay/173/kara-atmacaya-taktik-ustunluk,KARA ATMACA’YA TAKTİK ÜSTÜNLÜK,27 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"Türkiye’nin savunma sanayindeki gururu ASELSAN, Kara Atmaca
Projesi Taktik Haberleşme Altyapısı için ROKETSAN ile iş birliğine gitti.

ASELSAN ile ROKETSAN arasında Kara Atmaca Projesi Taktik
Haberleşme Altyapısı İmza Töreni gerçekleşti. İstanbul’da düzenlenen IDEF 2023
Uluslararası Savunma Sanayi Fuarı kapsamında yapılan törende proje sözleşmesini
ASELSAN Genel Müdürü Ahmet Akyol ile ROKETSAN Genel Müdürü Murat İkinci
imzaladı. Proje ile Kara Atmaca’daki unsurların kendi içinde ve birbirleri ile
veri iletişimini sağlayan sistem, ASELSAN tarafından üretilecek. ASELSAN, Fırlatma
Kontrol Sistemi unsurlarından biri olan Taktik Alan Ağı Sistemiyle, projeye
milli güç katacak.

ASELSAN Genel Müdürü Akyol törende yaptığı konuşmada Atmaca
Projesinin her aşamasına şahitlik etme imkanı bulduğunu söyleyerek, “Proje,
Türk Silahlı Kuvvetlerimize çarpan etkisi yaratacak. Önemli bir yetkinliği
kahraman ordumuza kazandırıyoruz. Haberleşme alanında bir paydaş olarak projede
yer oluyoruz. ROKETSAN ile önemli işbirliklerimiz var. Şirketlerimizin
işbirliği Silahlı Kuvvetlerimize oyun değiştirici teknolojiler olarak geri
dönüyor. Projemiz ülkemize, milletimize hayırlı olsun” diye konuştu.

ROKETSAN Genel Müdürü Murat İkinci de konuşmasında “Kara
Atmaca Projesi, Kara Kuvvetlerimizin vuruş gücünü artırması bakımından önemli
bir proje. ASELSAN ile bu projeyi yapmaktan gurur duyuyoruz. En kısa sürede
Silahlı Kuvvetlerimizin hizmetine sunmayı temenni ediyorum. ASELSAN’ın projeye
yapmış olduğu katkılar için çok teşekkür ediyorum. İmzaların hayırlı olmasını
diliyorum” dedi.",https://wwwcdn.aselsan.com/api/file/kara_atmaca_haber.jpg
174,askeri-araclara-milli-hibrit-guc,https://www.aselsan.com/tr/haberler/detay/174/askeri-araclara-milli-hibrit-guc,ASKERİ ARAÇLARA MİLLİ HİBRİT GÜÇ,27 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN, BMC tarafından üretilen yeni nesil askeri araçlar
için hibrit ve elektrikli modüler çekiş sistemleri geliştirecek. Böylece
ASELSAN, 4x4, 6x6 ve 8x8 askeri araçlara hem mesafe hem ilave güç imkanı
sağlamış olacak.

IDEF 2023 kapsamında ASELSAN ile BMC Power arasında Yeni
Askeri Araçlar İçin Hibrit ve Elektrikli Çekiş Sistemleri Geliştirilmesi
Projesi Mutabakat Muhtırası imzalandı. ASELSAN standında gerçekleştirilen
törende mutabakat muhtırasını ASELSAN Genel Müdürü Ahmet Akyol ile BMC Power
Genel Müdürü Mustafa Kaval imzaladı. İmzalanan proje muhtırası kapsamında
ASELSAN tarafından askeri 4x4 6x6 8x8 askeri araçlara yönelik seri hibrit
mimaride modüler çekiş sistemi geliştirilecek. Muhtırayla ASELSAN, çekiş
sisteminin BMC tarafından geliştirilen yeni araçlara yönelik işbirliği modeli uygulayacak.
l

ASELSAN Genel Müdürü Akyol konuşmasında uzun yıllardır
ülkemize yüksek teknolojide liderlik eden bir şirket olduklarını söyledi.
ASELSAN’ın askeri alanındaki yetkinliğini son yıllarda sivil alanda da
kullanmayı kendine vizyon edindiğini anlatan Akyol, sözlerini şöyle sürdürdü:

“Son yıllarda yeni nesil ulaşım sistemlerine yatırım
yapıyoruz. Bugün de yeni nesil ulaşım sistemlerinin temelinde yer alan hibrit tahrik
sistemiyle ilgili anlaşma törenindeyiz. Burada ASELSAN, hibrit sistemin
çeviricilerini şarj birimlerini, hibrit sisteminin araç kontrol ve tork kontrol
bilgisayarlarını geliştiriyor. En önemlisi burada elektronik diferansiyel
geliştirmiş oluyoruz. Bu alanda ülkemizi bağımlılıktan kurtaracak bir hamle.
Yapacağımız bu sistemle yeni nesil askeri araçlarımızda hem mesafe hem de ilave
güç imkanı sağlayacağız. BMC gibi şirketlerimiz bu alanda yeni ürünleri
çıkaracaklar, biz bu teknolojilere şimdiden yatırım yapıyoruz. Bu projenin
şirketlerimize ve ülkemize hayırlı olmasını diliyorum.”

BMC Genel Müdürü Mustafa Kaval da askeri alanda hibrit araç
geliştirme çalışmalarını yoğun şekilde sürdürdüklerine dikkat çekti. Hibrit araçların,
normal araçlara göre birtakım taktik üstünlükleri olduğunu vurgulayan Kaval, “Bu
taktik üstünlükleri görerek hibrit araçlarla ilgili askeri alanda bir trend
gelişti. Askeri alanda bu gelişmelere cevap vermek amacıyla bu projeyi
başlattık. İşbirliğimizi daha ileri götürmek ve bundan sonra geliştirilecek
araçlarda elektrikli tahrik sistemini uygulamaya almak üzere anlaşmamızı
imzalıyoruz” dedi.",https://wwwcdn.aselsan.com/api/file/aselsan_bmc_anlasma_haber.jpg
175,cougarlar-milli-aviyonik-sistemlerle-ucacak,https://www.aselsan.com/tr/haberler/detay/175/cougarlar-milli-aviyonik-sistemlerle-ucacak,COUGAR’LAR MİLLİ AVİYONİK SİSTEMLERLE UÇACAK,27 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN, geliştirdiği milli aviyonik sistemlerle Hava
Kuvvetleri Komutanlığının envanterinde bulunan AS-532 Cougar helikopterlerini
modernize edecek.

16’ncı Uluslararası Savunma Sanayi Fuarı IDEF 2023
kapsamında Milli Savunma Bakanlığı standında ASELSAN, Askeri Fabrika ve Tersane
AŞ (ASFAT) ile AIRBUS arasında Cougar Modernizasyonu Çerçevesinde Mutabakat
Sözleşmesi imzalandı. Milli Savunma Bakan Yardımcısı Celal Sami Tüfekci’nin de
katıldığı törende, proje sözleşmesini ASELSAN Genel Müdürü Ahmet Akyol, ASFAT
Genel Müdürü Esad Akgün ile AIRBUS adına Thomas Zeman imzaladı. Projeyle Hava
Kuvvetleri Komutanlığının envanterinde bulunan 20 adet AS-532 Cougar tipi
helikopterin modernize edilmesi planlanıyor. Böylece Cougar helikopterleri,
ASELSAN’ın üstün milli teknolojileriyle donatılmış olacak.

Uzun yıllardın aviyonik sistemler konusunda Türkiye’de bütün
platformlara destek olduklarını söyleyen ASELSAN Genel Müdürü Akyol,
konuşmasında “Yeni platformlar yaparken modernizasyon projeleriyle Türk Silahlı
Kuvvetlerimize destek oluyoruz. Bugün da önemli bir imza törenindeyiz. Uluslararası
partnerlerimiz ve Milli Savunma Bakanlığımız ile birlikte Hava Kuvvetlerimizin
helikopterlerini modernize edeceğiz. Hava Kuvvetlerimizin envanterinde bulunan helikopterlerimize
böylece daha üstün kabiliyetler kazandıracağız” dedi.

ASFAT Genel Müdürü Akgün de yaptığı konuşmada “Hava
Kuvvetlerimizin helikopterlerine aviyonik modernizasyonunu yapacağız. ASFAT
olarak sloganımız en iyisini, en ucuza, en yüksek yerlilik oranıyla yapmaktır.
ASELSAN ile yerlilik oranımızı çok daha yüksek noktalara taşıyacağız.  Bu işbirliğinin çok başarılı bir projeye
dönüşeceğini ve arkasından yeni projelerin geleceğini ümit ediyorum” diye
konuştu.",https://wwwcdn.aselsan.com/api/file/airbus_haber.jpg
176,hassas-vurucu-teknolojide-milli-guc-birligi,https://www.aselsan.com/tr/haberler/detay/176/hassas-vurucu-teknolojide-milli-guc-birligi,HASSAS VURUCU TEKNOLOJİDE MİLLİ GÜÇ BİRLİĞİ,28 Temmuz 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN ile ROKETSAN, Kaideye Monteli Cirit Silah Sistemi
için milli güç birliğine gitti. İmzalanan sözleşme kapsamında Kaideye Monteli
Cirit Silah Sistemine ASELFLIR-410 Elektro-Optik Keşif Gözetleme ve Hedefleme
Sistemi entegre edilecek.

IDEF 2023 kapsamında ASELSAN ile ROKETSAN arasında Kaideye
Monteli Cirit Silah Sistemi ASELFLIR-410 Elektro-Optik Sistemi Tedariki Projesi
İmza Töreni gerçekleştirildi. ROKETSAN’ın IDEF standında yapılan törende proje
sözleşmesini ASELSAN Genel Müdürü Ahmet Akyol ile ROKETSAN Genel Müdürü Murat
İkinci imzaladı. Törende yaptığı konuşmada ASELFLIR-410 sisteminde bulunan
lazer işaretleyicisi ile düşman unsurunu sahada hareket halindeyken bile
işaretleyebileceklerini söyleyen ASELSAN Genel Müdürü Akyol, “İlk vuranın
hayatta kaldığı savaş ortamında araca kazandırılacak bu yetenek ile Kaideye
Monteli Cirit aracı Silahlı Kuvvetlerimizin vurucu gücünü önemli ölçüde
arttıracaktır. Sözleşme kapsamında sistemin gözetleme ihtiyacının karşılanması
ve hassas bir şekilde lazer işaretleme yeteneğinin kazandırılması için
ROKETSAN’a ASELFLIR-410 Elektro-Optik Keşif, Gözetleme ve Hedefleme Sistemi
sağlayacağız” dedi.

ROKETSAN Genel Müdürü İkinci ise projede tamamen milli
sistemlerin kullanılacağına dikkat çekti. ASELSAN ile birlikte milli ve yerli
sistemleri geliştirmeye devam edeceklerini vurgulayan İkinci, “Projenin Silahlı
Kuvvetlerimizin yeteneklerinin geliştirilmesinde önemli bir çarpan etkisi
yaratacağına inanıyorum” diye konuştu.",https://wwwcdn.aselsan.com/api/file/cirit_haber.jpg
177,ozgur-semalara-sekiz-yeni-koruyucu,https://www.aselsan.com/tr/haberler/detay/177/ozgur-semalara-sekiz-yeni-koruyucu,ÖZGÜR SEMALARA SEKİZ YENİ KORUYUCU,28 Temmuz 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN, Türkiye’nin özgür semalarını her koşulda koruyacak
ve güvenlik güçlerinin yeteneklerini daha üst seviyeye taşıyacak sekiz yeni
sistemini IDEF 2023’te ilk kez sergiledi.

ASELSAN, 16’ncı Uluslararası Savunma Sanayi Fuarı IDEF
2023’te MURAD Muharip Uçak Burun Radarı, ASELFLIR 500 Yeni Nesil Hedefleme
Sistemi, IFF Birleşik Sorgulayıcı Sistemi, GÖZDE Güdüm Kiti, LGK 83 Lazer Güdüm
Kiti, AMİR100C Kazaya Dayanıklı Görev Yeri Kaydedici, Kılavuz-11 ve Kılavuz-20
Taktik Seviye Ataletsel Ölçüm Birimi ve SADAK 2MK Çok Maksatlı Salan Sistemi
için lansman töreni düzenledi. Hava Platformlarında Kullanılan ASELSAN Ürünler
Lansman Törenine Savunma Sanayii Başkanlığı (SSB) Elektronik Harp ve Radar Sistemleri
Daire Başkanı Muhammet Sami Ulukavak, ASELSAN Genel Müdürü Ahmet Akyol ile
ASELSAN yöneticileri katıldı.

SSB Daire Başkanı Ulukavak, lansman törenindeki
konuşmasında, “Savunma sanayimizde son yıllarda önemli başarılar elde ettik.
ASELSAN’a ve tüm alt yüklenicilerimize teşekkür ediyorum. Biz daha önce
çoğunlukla yurt dışından aldığımız sistemlerin hepsini adım adım
yerlileştiriyoruz. Bugün de burada bunları görüyoruz. Bunun altında ciddi bir
emek olduğunu biliyoruz. Hiç başarısızlık yaşadığımız olmadı. Bunu gururla
ifade etmek istiyorum. Girdiğimiz hiçbir işten başarısızlıkla ayrılmadık. Bu
yeni sistemlerimiz de kahraman ordumuza hizmet edecek” dedi.

ASELSAN Genel Müdürü Akyol ise tören dolayısıyla yaptığı
konuşmada şunları söyledi:

ASELSAN olarak bütün alanlarda yüksek teknoloji çalışıyoruz.
Özellikle havacılık alanı biraz daha hassasiyet isteyen bir alan. Birçok yeni
yeteneği ve yetkinliği Türk Silahlı Kuvvetlerine kazandırmanın gururunu
yaşıyoruz. ASELSAN’ın sekiz yeni ürününü burada sergiliyoruz.  ASELSAN olarak yıllardır olduğu gibi IDEF
2023’ün de en büyük oyuncuları arasında yer alıyoruz. Güvenlik güçlerimize
karada ve denizde olduğu kadar havada da ilave yetenekler kazandırıyoruz.
ASELSAN olarak millileştirme çalışmalarının etkinliğini artırmak ve dışa
bağımlılığı tamamen ortadan kaldırmak için gayret sarf etmeye devam edeceğiz.”",https://wwwcdn.aselsan.com/api/file/hava_unsurlari_haber.jpg
178,aselsan-idefte-dort-yeni-sistemi-tanitti,https://www.aselsan.com/tr/haberler/detay/178/aselsan-idefte-dort-yeni-sistemi-tanitti,"ASELSAN, IDEF’TE DÖRT YENİ SİSTEMİ TANITTI",28 Temmuz 2023,2 dk,https://wwwcdn.aselsan.com/api/file/haber_blog_galeri.jpg,"İnsansız Sistemlerde Oyunun Kuralları Yeniden Yazılıyor

Türkiye’nin teknoloji devi ASELSAN, IDEF’te milli
mühendisliğin gücüyle elektronik harp ve insansız sistemler alanında güvenlik
güçlerine önemli taktik üstünlük kazandıracak EJDERHA, SÖKMEN, TUNGA ve ERTUNGA
ürünlerinin lansmanını yaptı.

ASELSAN, IDEF 2023, 16’ncı Uluslararası Savunma Sanayi Fuarı
kapsamında Elektronik Harp ve İnsansız Sistemler Lansmanını gerçekleştirdi.
Geliştirdiği milli sistemlerle fuarda göz dolduran ASELSAN, lansman töreninde
EJDERHA Elektronik Harp Sistemini, ERTUNGA Orta Sınıf İkinci Seviye İnsansız
Kara Aracını, SÖKMEN Elektronik Destek Sistemi ile TUNGA Orta Sınıf İkinci
Seviye İnsansız Kara Aracını ilk kez tanıttı. ASELSAN alanında gerçekleşen
lansman törenine Cumhurbaşkanlığı Savunma Sanayii Başkan Yardımcısı Mustafa
Murat Şeker ve Hüseyin Avşar ile ASELSAN Genel Müdürü Ahmet Akyol, ASELSAN
Genel Müdür Yardımcıları ve Sektör Başkanları katıldı.

Geleceğin Teknolojileri

SSB Başkan Yardımcısı Şeker de Türk Silahlı Kuvvetlerinin
çeşitli yerlerde operasyonlar icra ettiğini dikkat çektiği konuşmasında, “Burada
farklı sistemlerimiz var. Bunların bir tanesi elektronik harp. Onları sessizce çalışan
kahramanlar olarak görüyorum” dedi. İnsansız sistemlerin taktik üstünlüklerine
de dikkat çeken Şeker, “IDEF’te çok değişik segmentte bizi gururlandıran farklı
ürünlerimizi görüyorsunuz. Geleceğin teknolojilerini sergiliyoruz. Bu ürünlerin
lansmanını yapıyor olmamız bize büyük gurur veriyor. Yeni sistemlerimizin
ASELSAN’a ve ülkemize hayırlı olmasını diliyorum” dedi.

ASELSAN Genel Müdürü Akyol ise Türk Silahlı Kuvvetleri için
geliştirilen dört yeni sistemi tanıtmanın gururunu yaşadıklarını belirterek, “ASELSAN’ın
milli mühendislik kabiliyetlerini yüksek teknoloji odaklı olarak geliştirdiğimiz
bu dört ürünü paylaşıyoruz” dedi. SÖKMEN, EJDERHA, TUNGA ve ERTUNGA ile güvenlik güçlerine yeni yetenekler kazandırdıklarını belirten Akyol, sözlerini
şöyle sürdürdü:

Çarpan Etkisi Yaratacak

“Daha yenilikçi olduğunu düşündüğümüz elektro manyetik
sinyallerle birtakım hedefleri etkisiz hale getiren EJDERHA Sistemimizi ilk
defa kullanıcılarımızla buluşturduk. Bugüne kadar daha konvansiyel yöntemlerle
karşı tedbir olarak geliştirdiğimiz bu faaliyet alanının daha modern ve son
teknolojiyle buluşturduk. Hem üs bölgelerimizin korunmasında hem de konvoy
faaliyetleri yürütülürken yaptığımız intikallerde patlayıcılara karşı yenilikçi
yöntemle teknoloji geliştirdik. Bu sistemin Türk güvenlik güçlerimize önemli
çarpan etkisi yapacağına eminim.

Bir başka ürünümüz olan SÖKMEN, elektronik harp alanında
iddialı bir ürün. Envanterimize yakında giriyor. Yapa zeka tekniklerini
kullandık. Yenilikçi teknolojilerle yüksek doğruluk seviyelerinde
kullanılabilecek bir sistem. TSK, böylece etkin bir yeteneğe kavuşacak. Son
dönemde İHA’larımız dünyada ses getiriyor. Türkiye, önemli bir yetenek kazandı.
İnsansız Kara Araçları da dünyaya servis edeceğimiz bir alan. Biz bu alana
odaklanmış durumdayız. Bu alanda devamlı gelişecek teknolojilerle buluşturmaya
devam edeceğiz.

Oyun Değiştirici
Teknolojiler

Bir taraftan da güç tarafını çeşitlendiriyoruz. Bir TUNGA ve
ERTUNGA Sistemimiz var. Bir yol haritamız var. Bu yol haritasını Silahlı
Kuvvetlerimizin ihtiyaçları çerçevesinde oluşturduğumuz. Gerçekten Silahlı
Kuvvetlerimizin insan yükünü alacak bir ürün ailesine odaklandık. Bu sistemleri
önümüzdeki dönemde SİHA ve İDA’larımızla harekat icra eden bir konseptte
göreceksiniz. Ağ destekli yapıyla birlikte İHA ve SİHA’larımızla harekat icra
ettiğini göreceksiniz. İnsansız sistemler ve oyun değiştirici teknolojilerde
dünyadaki muadillerimizle yarışıyoruz.”",https://wwwcdn.aselsan.com/api/file/dys_hbr_1.jpg|https://wwwcdn.aselsan.com/api/file/dys_hbr_5.jpg|https://wwwcdn.aselsan.com/api/file/dys_hbr_4.jpg
179,aselsan-ilk-50de-yukseliyor,https://www.aselsan.com/tr/haberler/detay/179/aselsan-ilk-50de-yukseliyor,"ASELSAN, İLK 50’DE YÜKSELİYOR",07 Ağustos 2023,0 dk,https://wwwcdn.aselsan.com/api/file/haber_blog_galeri.jpg,"ASELSAN,
dünyanın en büyük ilk 100 savunma sanayi şirketi listesinde iki basamak birden
yükselerek 47’nci sırada yer aldı.

Türk Silahlı Kuvvetlerini
Güçlendirme Vakfının bir şirketi olan ASELSAN, listede iki basamak birden
yükseldi. Dört Türk savunma sanayi firmasının yer aldığı listede geçtiğimiz yıl
49’ncu sırada yer alan ASELSAN, bu yıl 47’nci sıraya çıktı.

İstikrarlı büyümesini
sürdüren ASELSAN, dünyanın en büyük ilk 100 savunma sanayi şirketi listesine
ilk olarak 2006 yılında 97’nci sıradan girmişti.

“Daha
üst sıralara tırmanacağız”

ASELSAN Genel Müdürü
Ahmet Akyol, milli teknolojiler ve ihracat odaklı savunma sanayi stratejisi ile
Türkiye’nin gururu olmaya devam ettiklerini söyledi. Özellikle ihracatı
artırmak çalışmaya devam edeceklerini belirten Akyol, sözlerini şöyle sürdürdü:

“Küresel çaptaki
etkinliğimiz Savunma Sanayii Başkanımız Prof. Dr. Haluk Görgün’ün öncülüğünde artarak
devam edecek. Ülkemiz için alın ve akıl teri dökerek geliştirdiğimiz milli
sistemlerin başarısını taçlandıran bu gelişmeyi, milletimizle paylaşmanın
mutluluğu içindeyiz.

Dünyanın en büyük savunma
şirketleri arasında 47’nci sırada yer alarak çıtamızı her geçen gün
yükseltmenin gururunu yaşıyoruz. Listedeki yerimiz, Türk savunma sanayinin kat
ettiği mesafeyi global arenada taçlandırdığımız kanıtıdır. İhracat odaklı
büyüme stratejimiz doğrultusunda global arenada daha üst sıralara tırmanmak
için var gücümüzle çalışmayı sürdüreceğiz.”",
180,aselsanin-ilk-yari-kari-artti,https://www.aselsan.com/tr/haberler/detay/180/aselsanin-ilk-yari-kari-artti,ASELSAN’IN İLK YARI KARI ARTTI,15 Ağustos 2023,1 dk,https://wwwcdn.aselsan.com/api/file/haber_blog_galeri.jpg,"ASELSAN’ın 2023 yılı
ilk yarı finansal sonuçları açıklandı. İlk altı aylık dönemde kârını %42 artıran
ASELSAN’ın altı aylık cirosu geçen yılın aynı dönemine göre %67 büyüyerek 18,1
milyar TL’ye ulaştı.

Şirketin
brüt kârı, geçen yılın ilk yarısına göre %68 seviyesinde artarken; Faiz,
Amortisman ve Vergi Öncesi Kârı (FAVÖK) geçen yılın aynı dönemine kıyasla %62
artış göstererek 4,4 milyar TL’ye yükseldi. FAVÖK marjı %24 olarak gerçekleşti.
ASELSAN’ın net k â rı da geçen yılın aynı dönemine
göre yüzde %42 oranında artarak 5,4 milyar TL seviyesine ulaştı. Şirketin öz kaynaklarının
aktife oranı %51 olarak gerçekleşti.

ASELSAN Genel
Müdürü Ahmet Akyol, şirketin sürdürülebilir büyümesine devam ettiğini vurguladı.
ASELSAN’ın ilk yarıyıl finansal sonuçlarıyla ilgili değerlendirmede bulunan
Akyol, şu ifadeleri kullandı:

Katma Değerli İhracat İçin
Çalışıyoruz

“ASELSAN’ımız
yılın ilk altı ayında yeni başarı hikayeleri yazmaya devam etti. Finansal
sonuçlara göre 2023 yılının ilk yarısını yüksek bir kârlılık oranı ve başarıyla
geride bıraktık. Yeni sözleşmelerin altına da imza attığımız 2023 yılının ilk
yarısında ASELSAN’ın bakiye siparişleri 8,4 milyar Amerikan dolarına ulaştı. 2023
yılının ilk altı ayında tedarikçilerimize yaklaşık 17,8 milyar TL ödeme yaptık.
2023 yılının ilk altı ayında 68 adet ürünün millileştirilmesini başarı ile
tamamladık. Türkiye’ye askeri teknolojide liderlik ederken, son beş yılda
millileştirdiğimiz ürün sayısını 738’e çıkardık. Böylece 900 milyon doların
üzerindeki bir büyüklüğün ülkemizde kalmasını sağladık.

Aynı zamanda
geride bıraktığımız ilk altı aylık dönemde önemli ihracat sözleşmeleri
imzaladık. Söz konusu sözleşmelerin olumlu yansımalarını bundan sonraki
dönemlerde göreceğimize inanıyorum. Önümüzdeki dönemde ihracatımızı artırmak,
yüksek teknolojiye odaklanmak ve daha fazla millilik oranına ulaşmak istiyoruz.

Ülkemizin Sürdürülebilirlikte Milli
Gücü

İstikrarlı
büyümemizi devam ettirirken, sürdürülebilirlik konusunda da Türkiye’nin milli
gücü olmaya devam ediyoruz. Bu nedenle sürdürülebilir büyümesini koruyan,
rekabet gücü ile tercih edilen, güven duyulan, çevreye ve insana duyarlı bir
teknoloji firması olma vizyonunu benimsiyoruz. Ürettiğimiz ileri teknolojilerle
hayatın birçok farklı alanında önemli görevler üstlenirken, sürdürülebilirliği
de ön plana alıyoruz. Yurt içinde ve yurt dışında kullanıcılarımıza sunduğumuz
rekabet gücü yüksek çözümlerle ülkemizin katma değerli ihracat hedeflerine en
yüksek girdileri sağlayacağız. Milletimizden aldığımız güçle, çığır açıcı milli
projelere imza atmayı sürdüreceğiz.”",
181,aselsan-teknofest-izmirde,https://www.aselsan.com/tr/haberler/detay/181/aselsan-teknofest-izmirde,"ASELSAN, TEKNOFEST İZMİR’DE",23 Eylül 2023,1 dk,https://wwwcdn.aselsan.com/api/file/haber_blog_galeri.jpg,"Türkiye’nin
teknoloji lideri ASELSAN, dünyanın en büyük Havacılık, Uzay ve Teknoloji
Festivali olan TEKNOFEST’in İzmir durağında savunma alanında fark yaratan yirmi
yeni sistemini gençlerle buluşturacak.

“ Ayakları yere basmayan
festival” mottosuyla düzenlenen TEKNOFEST, İstanbul ve Ankara’nın ardından 27
Eylül-1 Ekim tarihleri arasında İzmir’de teknoloji tutkunlarına kapılarını
açacak. ASELSAN, Sanayi ve Teknoloji Bakanlığı ile T3 Vakfının yürütücülüğünde
Çiğli Havalimanında gerçekleştirilecek TEKNOFEST İzmir’de 300 metrekarelik
stant alanında ziyaretçilerini ağırlayacak.

İzmir’de beş gün sürecek
festival boyunca havacılık gösterileri, ödül törenleri, simülasyon alanları,
eğitici atölyeler, sahne şovları; gençlere dopdolu bir teknoloji serüveni
yaşatacak.

Yirmi Milli Sistem Vitrine Çıkacak

ASELSAN standında özgün
mühendisliğin gücüyle geliştirilen yerli sistemler de sergilenecek. Bu kapsamda
TEKNOFEST İzmir’de Murad Muharip Uçak Burun Radarı, Avcı Kaska Entegre Kumanda
Birimi, Toygun Elektro Optik Sensör Sistemi, Karat Kızılötesi Arama ve Takip
Sistemi, Tolun Güdüm Kiti, Karetta Anti GNSS, AselFlir-600 Elektro-Optik Sensör
Sistemi, Ertuğrul Bomba İmha Robotu, Aslan İnsansız Kara Aracı, Deringöz Otonom
Sualtı Aracı, Zoka Akustik Torpido Karşı Tedbir Sistemi, GÜRZ Hava Savunma
Sistemi, HİSAR A+ Füze Fırlatma Sisteminin aralarında bulunduğu yirmi ASELSAN
sistemi vitrine çıkacak.

Güvenliği
ASELSAN Sağlayacak

TEKNOFEST İzmir’in
güvenliği, ASELSAN’ın milli çözümleriyle sağlanacak. Festival alanının tamamı
ASELSAN’ın milli imkanlarla geliştirdiği kırk güvenlik kamerasıyla takip
edilecek. Kameralardan alınan görüntüler, TEKNOFEST Koordinasyon Ofisine
aktarılacak. TEKNOFEST’in protokol giriş kapısında ASELSAN’ın geliştirdiği ARIN
X-Ray Cihazı görev yapacak.

Unutulmaz Bir Uzay Yolculuğu

TEKNOFEST İzmir’de ASELSAN’ın
hayata geçirdiği sosyal sorumluluk projesi Tekno Macera da çocuklarla
buluşacak. ASELSAN’ın bilim ve teknoloji meraklısı çocuklar için başlattığı
uzun soluklu sosyal sorumluluk projesi Tekno Macera, TEKNOFEST İzmir boyunca
çocuklara unutulmaz bir deneyim yaşatacak. TEKNOFEST’te çocuklar tarafından en
çok ziyaret edilen aktivite alanlarından biri olan Tekno Macera, çocukların
gözdesi olacak. Çocuklar, Tekno Macera Deneyim Alanında Astronot Kıyafeti
Tasarlama Atölyesi, Solar Uzay İstasyonu ve Mars Uzay Aracı Tasarım Atölyesinde
unutulmaz bir deneyim yaşayacak. TEKNOFEST çocukları, Görev 2023 ve Uzay Bi
Yolculuk sloganıyla gerçekleşecek ASELSAN uzay aracı simülasyon odasında uzay
yolculuğuna çıkacak.

Türkiye’nin dört bir
yanından gelerek, TEKNOFEST heyecanına ortak olacak genç beyinler arasında
kıyasıya yarışmalar da düzenlenecek. TEKNOFEST Girişim Yarışmaları kapsamında Sağlık
ve İyi Yaşam Teknolojileri, Çevre, Enerji ve İklim Teknolojileri, Afet Yönetimi
Teknolojileri ve Engelsiz Yaşam Teknolojileri konularında girişim yarışmaları gerçekleştirilecek. Girişim Yarışmalarında
beş ASELSAN çalışanı jüri üyesi olarak görev alacak.

Gençliğe İlham, Geleceğe Güven

Gençliğe ilham olurken,
geleceğe güven sunan ASELSAN, erken aşama girişimlerin desteklendiği
Girişimcilik Merkezini, yılda 200’ü aşkın öğrencinin aday mühendis olarak
çalışabildiği a-Yetenek Programını, araştırmacılara istihdam olanağı sunan
Lisansüstü a-Yetenek’i, öğrencilerin bilgilerini pekiştirmelerini sağlayan
a-Gelecek Staj Programını, çalışanlara yüksek lisans yapma şansı tanıyan
ASELSAN Akademiyi ve yüzde 1’lik başarı dilimden öğrenci alan ASELSAN MTAL’i
İzmir’de TEKNOFEST gençliğine anlatacak.",https://wwwcdntt.aselsan.com/api/file/teknofest-izmir_2.jpg |https://wwwcdntt.aselsan.com/api/file/teknofest-izmir_3.jpg |https://wwwcdntt.aselsan.com/api/file/teknofest-izmir_4.jpg 
182,aselsandan-yeni-siparis-rekoru,https://www.aselsan.com/tr/haberler/detay/182/aselsandan-yeni-siparis-rekoru,ASELSAN’DAN YENİ SİPARİŞ REKORU,31 Ekim 2023,2 dk,https://wwwcdn.aselsan.com/api/file/haber_blog_galeri.jpg,"ASELSAN, Türkiye Yüzyılına Hızlı Girdi

Türkiye’nin bayrak taşıyıcısı ASELSAN'ın
2023 yılı ilk dokuz aylık dönemine ilişkin finansal sonuçları açıklandı.
ASELSAN'ın cirosu geçen yılın aynı dönemine göre yüzde 81 büyüyerek, 32,1 milyar
TL'ye ulaştı.

ASELSAN’dan dokuz aylık finansal
sonuçlarla ilgili Kamuyu Aydınlatma Platformuna (KAP) yapılan açıklamaya göre şirketin
brüt kârı yüzde 75 artarken, Faiz, Amortisman ve Vergi Öncesi Kâr (FAVÖK) yüzde
74 artış gösterdi. ASELSAN'ın net kârı ise yüzde 72 oranında artarak 9,8 milyar
TL seviyesine ulaştı.

Tarihteki En Büyük Sipariş Tutarı

ASELSAN Genel Müdürü Ahmet AKYOL,
Cumhuriyetin 100’ncü yılında şirketin Türk milletine ilkleri yaşattığına dikkat
çekerek, “ASELSAN olarak, Cumhuriyetimizin birinci yüzyılında savunma sanayinde
ülkemizin bayraktarı olduk. Bu çalışmaların meyvesini ilk dokuz aylık finansal
sonuçlarımızla gösterdik. 2023 yılının ilk dokuz ayında kârlı büyümemizi
sürdürürken aldığımız işlerin toplamıyla tarihimizin en büyük bakiye sipariş tutarı
olan 10,8 milyar dolara ulaştık. Başta dost ve kardeş ülkeler olmak üzere
paydaşlarımızla imzaladığımız yeni sözleşmelerle Türkiye Yüzyılına emin
adımlarla girdik.

Milli Sistemlerimizi Armağan Ettik

2023 yılının ilk dokuz ayında güvenlik
güçlerimize sahada yeni yetenekler kazandıracak olan bazı milli sistemlerimizi
ilk kez vitrine çıkardık. Türkiye'nin ilk otonom su altı aracı DERİNGÖZ'ü Mavi
Vatanımız için
geliştirdik. Milli mühendislik gücümüz ile geliştirdiğimiz ALBATROS Kamikaze
İnsansız Deniz Aracı sürüsü de Mersin’de yapılan testlerde hedef gemiyi etkisiz
hale getirerek günümüz insansız sistemlerinde de yeni bir çağ açtı.

İleri teknolojimizle imzamızı
attığımız ilk dokuz ayda gök vatanın savunmasına güç katacak GÜRZ Hibrit Hava
Savunma Sistemini, GÖKSUR Yakın Hava Savunma Füze Sistemini, GÖKDEMİR Füze
Fırlatma Sistemini ve GÖKBERK Mobil Lazer Silah Sistemlerinde önemli aşamaları
başardık. Bu sistemlerimiz, yurt dışı bağımlılığımızı ortadan kaldırırken,
muadil sistemlerden çok daha üstün performans ortaya koyuyor. EJDERHA, ERTUNGA,
SÖKMEN ve TUNGA’dan oluşan yeni elektronik harp ve insansız sistemlerimizle de geleceğin
savaş ortamındaki olası tehditleri bertaraf etmeyi hedefliyoruz.

ASELSAN için oldukça verimli
geçen ilk dokuz ayda GÖZDE güdüm kitini, SADAK milli salan sistemimizi, KARAKURT
Keşif ve Hedefleme Sistemlerimizi, YARASA HF Elektronik Destek Sistemimizi ve
AYI HF Elektronik Taarruz Sistemini ülkemize kazandırdık. Günümüz muharebe
sahasının çeşitlenen tehditlerine karşı ASELSAN teknolojileriyle kalkan
oluyoruz.

Yatırımlarımız Artıyor

ASELSAN olarak, bütün bu
teknolojileri geliştirmek ve üretmek amacıyla ciddi yatırımları hayata
geçirmeye devam ediyoruz. Yeni Aviyonik Üretim Tesisimizi kısa bir süre önce
devreye aldık. AESA Radar Entegrasyon ve Üretim Binamızı tamamladık. Güdümlü
Mühimmat ilave üretim tesisimizin yatırımına başladık. Hava savunma, radar,
elektronik harp ve mikroelektronik sistemlere ilişkin stratejik yatırımların
çalışmalarını da başlatmış durumdayız. Bütün bu yatırımlar, ASELSAN’ın büyük
bir özgüvenle geleceğe yürüdüğünün açık bir ifadesidir.

ASELSAN’ın Türkiye Yüzyılı Hedefleri

ASELSAN olarak cumhuriyetimizin
birinci yüzyılında yerli ve milli sistemleri geliştirme hedefimizi büyük oranda
başardık. Cumhuriyetimizin ikinci yüzyılında ise kendimize üç ana hedef
belirledik. Birincisi alanında en iyi ürünleri yapmak, ikincisi dünyada ilkleri
yapmak ve üçüncüsü daha yüksek teknolojide ihracat odaklı büyümek. Küresel
pazarda yarattığımız değerlerle yeni rotalara açılacağız. Çeşitli iş birliği
modellerini kullanarak, dost ve müttefik ülkelerin güvenliğine katkı sunacağız.
Bağımsız, milli, ileri teknolojilerimizi daha büyük azimle cumhuriyetimizin
yeni yüzyılına armağan etmeyi sürdüreceğiz.”",
183,milletin-aselsani-48-yasinda,https://www.aselsan.com/tr/haberler/detay/183/milletin-aselsani-48-yasinda,MİLLETİN ASELSAN’I 48 YAŞINDA,14 Kasım 2023,1 dk,https://wwwcdn.aselsan.com/api/file/haber_blog_galeri.jpg,"1975 yılında ambargolara karşı kurulan Türkiye’nin teknoloji
lideri ASELSAN, 48’inci yaşını kutluyor.

Türk Silahlı Kuvvetlerini Güçlendirme Vakfının kuruluşu
ASELSAN, 14 Kasım 1975’te başlayan yerli ve milli teknolojiler geliştirme yolculuğunda 48’inci
yaşına ulaşmanın heyecanını yaşıyor.

48 yıllık teknoloji
yolculuğu

Güvenlik
güçleri başta olmak üzere kurumlarımız için ülkemizin  ihtiyaç duyduğu pek çok alanda sistemler
geliştiren ASELSAN, yarım asırlık savunma sanayi serüveninde dünya markası
olmayı başardı. Dünyanın en büyük 100 savunma sanayi şirketi arasında yer alan
ASELSAN, 48’nci kuruluş yıldönümü nedeniyle 14 Kasım’da Ulu Önder Mustafa Kemal
Atatürk’ün ebedi istirahatgâhını ziyaret etti. ASELSAN Genel Müdürü Ahmet Akyol
başkanlığındaki ASELSAN üst yönetimi, Anıtkabir’de saygı duruşunda bulunarak,
İstiklal Marşını okudu. ASELSAN heyeti, Anıtkabir ziyaretinde 48’nci yıla özel
olarak hazırlanan kokartı yakalarında taşıdı. Atatürk’ün mozolesinde gerçekleşen
törenin ardından Akyol, beraberindeki ASELSAN heyeti ile birlikte, Misak-ı
Milli Kulesine geçerek Anıtkabir Şeref Defterini imzaladı. Akyol, Şeref
Defterine şu satırları yazdı:

Küresel anlamda
itibar sahibiyiz

“ASELSAN’ın 48’inci kuruluş yıl dönümünü kutladığımız bu
günde huzurlarınızda bulunmanın gururunu yaşıyoruz. Bu yıl, tarihi şanlı
zaferlerle dolu olan Türk milletinin zorluklar karşısında neleri
başarabileceğinin en büyük kanıtı olan Cumhuriyetimizin 100’üncü yaşını
coşkuyla kutluyoruz.

ASELSAN olarak, Cumhuriyeti kutlamanın en iyi yolunun
ülkemize yeni ve kritik teknolojileri kazandırmak olduğuna inanıyoruz.
Cumhuriyetimize olan vefa borcumuzu, geliştirdiğimiz yerli ve milli
sistemlerimizle ödemeyi sürdürüyoruz.

Güçlü devletlerin, güçlü kurumları olur. Milletimizin
gözbebeği olan ASELSAN, geliştirdiği özgün teknolojilerle, bugün dünyanın en
büyük savunma sanayi şirketleri arasında 47’nci sırada yer almaktadır. ASELSAN,
sadece Türkiye’de değil küresel alanda da itibar sahibi bir şirket kimliği kazanmıştır.

Bugüne kadar gösterdiğimiz başarılar ile yetinemeyeceğiz.
Yeni başarılarla milletimizin yüzünü güldürmeyi sürdüreceğiz. Güvenlik
güçlerimizin ihtiyaç duyduğu ürünleri yerli ve milli olarak üreteceğiz. Bunun
da ötesine geçeceğiz, alanında dünyanın en iyi, en başarılı sistemlerini
geliştireceğiz. Dünyaya yeni teknolojileri sunan bir şirket olacağız. Yüksek
teknolojili ürünlerimizle ihracat odaklı olarak büyüyeceğiz. 10 bini aşkın
büyük bir aile olarak, kurucusu olduğunuz Cumhuriyeti yükseltmek için çalışmaya
devam edeceğiz.”

Ambargolara en büyük
yanıt

ASELSAN, Kıbrıs Barış Harekatının ardından başlatılan
ambargolara yanıt olarak Türk Silahlı Kuvvetlerinin haberleşme ihtiyaçlarının
milli imkanlarla karşılanması için 1975 yılında kuruldu. ASELSAN, günümüzde
nanometre boyutlarında detayları olan malzemelerin tasarımından başlayarak her
türlü kara, hava, deniz, uzay araçlarına sistem üretebiliyor. Ürettiği
teknolojilerin savunma sanayi dışında da kullanımı için çalışan ASELSAN,
ulaşım, enerji, güvenlik ve sağlık alanlarında faaliyetlerine devam ediyor.",https://wwwcdn.aselsan.com/api/file/aselsan_48_yasinda_1_20231114.jpg |https://wwwcdn.aselsan.com/api/file/aselsan_48_yasinda_2_20231114.jpg 
186,aselsan-arac-tespit-ve-yuksek-hizda-agirlik-olcum-sistemi-projesi-ana-kontrol-merkezi-bakude-acildi,https://www.aselsan.com/tr/haberler/detay/186/aselsan-arac-tespit-ve-yuksek-hizda-agirlik-olcum-sistemi-projesi-ana-kontrol-merkezi-bakude-acildi,ASELSAN ARAÇ TESPİT VE YÜKSEK HIZDA AĞIRLIK ÖLÇÜM SİSTEMİ PROJESİ ANA KONTROL MERKEZİ BAKÜ’DE AÇILDI,06 Aralık 2023,2 dk,https://wwwcdn.aselsan.com/api/file/haber_blog_galeri.jpg,"ASELSAN, Azerbaycan Avtomobil Yolları Dövlet Agentliyi (AAY) ihtiyacına yönelik, otoyollarda seyir halindeki vasıtaların ebat ve ağırlık ihlallerinin tespiti amacıyla geliştirdiği Araç Tespit ve Yük sek Hızda Ağırlık Ölçüm Sistemi Projesi” kapsamında Ana Kontrol Merkezi’ni Bakü’de faaliyete geçirdi.

Ana Kontrol Merkezi’nin 05 Aralık 2023 tarihinde gerçekleştirilen açılış törenine Türkiye'nin Azerbaycan Büyükelçisi Doç.Dr. Cahit Bağcı, Kuzey Kıbrıs Türk Cumhuriyeti Bakü Temsilcisi Büyükelçi Ufuk Turganer, Azerbaycan Avtomobil Yolları Dövlet Agentliyi Yönetim Kurulu Başkan Yardımcısı Evez Gocayev, Azerbaycan Cumhuriyeti Dijital Kalkınma ve Ulaştırma Bakan Yardımcısı Rahman Hümmetov, Azerbaycan Kara Taşımacılığı Ajansı (Yönetim Kurulu Başkanı Anar Rzayev, ""ASELSAN Bakü"" şirketi Genel Müdürü Özgür Kürüm, Azəryolelmitədqiqatlayihə Enstitüsü LLC Direktörü Azer Nemetli, Azerbaycan Cumhuriyeti Dijital Kalkınma ve Ulaştırma Bakan Danışmanı Kerim Kerimov, Devlet Trafik Polisi Genel Müdürlüğü Yol Devriye Hizmet Alayı Birinci Komutan Yardımcısı Albay Eyvaz Şahverdiyev, Türkiye'nin Azerbaycan Büyükelçiliği'nin bir sıra danışmanları, Azerbaycan Otoyolları Devlet Ajansı yetkilileri ve ilgili devlet kurumlarının çok sayıda yetkili temsilcisi katılım sağladı.

ASELSAN’ın akıllı trafik çözümleri ile gerçekleştirilen proje sayesinde otoyollarda araçların durması veya yavaşlaması gerekmeksizin, ölçüm yapılarak trafik sıkışıklığının azaltılması ve daha verimli bir trafik akışı sağlanması amaçlanıyor.

İlk istasyonun Mayıs ayında faaliyete geçirildiği proje kapsamında ilk faz tamamlandığında 11 lokasyonda 17 yön ve 30 şerit, ikinci faz tamamlandığında ise 20  lokasyonda 34 yön ve 52 şerit olmak üzere toplamda 31 farklı lokasyonda istasyon kurulması hedefleniyor.

Kurulan istasyonlar aracılığıyla seyir halindeki araçlar durdurulmaksızın trafik akışı aksamadan ve genel trafik işleyişi etkilenmeden araçların ağırlık, ebat, plaka, sınıf ve hız bilgileri elde edilebilecek. Tespit edilen araç bilgileri Bakü’de hizmete alınan Ana Kontrol Merkez’i üzerinden canlı olarak takip edilebildiği gibi geriye dönük olarak da izlenebilecek.

ASELSAN akıllı ulaşım sistemleri kabiliyetleri kapsamında kurulan yüksek hızda ağırlık ölçüm sistemi ASELSAN Ücret Toplama Sistemleri ve ASELSAN Akıllı Ulaşım Sistemleri çözümlerinde olduğu gibi araçların trafikte oluşturabileceği riskleri en aza indirgeyerek otoyol güvenliğini sağlıyor. Bu sistemlerin her biri; otoyollar, köprüler, tüneller ve diğer altyapılar için güvenli geçişler oluşturuyor. Ayrıca akıllı veri analitiği özellikleri ile trafik akışında etkili tedbirler alınarak trafik kontrol birimler ine katkı sağlanıyor.

İnsana ve gezegene hizmet eden teknolojisi ile sürdürülebilirlik faaliyetlerine her alanda ağırlık veren ASELSAN, bu proje ile hava kirliliği ve sera gazı emisyonunun da azaltılmasını sağlıyor.

25 yılı aşkın süredir Bakü’de yerleşik ASELSAN Bakü iştiraki aracılığı ile faaliyetlerini ilgili kurumların çözüm ortağı mantığıyla yürüten ASELSAN; akıllı şehirler, sinyalizasyon, raylı sistemler, otoyol ücret top lama sistemleri, otomasyon projelerini de yerinde takip ederek Azerbaycan’ın teknoloji transferi projeleriyle kritik teknolojilere erişimini sağlamayı ve yerel istihdam yaratarak sanayiyi güçlendirmeyi hedefliyor.",https://wwwcdn.aselsan.com/api/file/azerbaycan_monitoring_merkezi_haber_2_20231206.jpg 
187,girisimci-adaylarina-tubitak-bigg-fonundan-900-bin-lira-yatirim-destegi,https://www.aselsan.com/tr/haberler/detay/187/girisimci-adaylarina-tubitak-bigg-fonundan-900-bin-lira-yatirim-destegi,GİRİŞİMCİ ADAYLARINA TÜBİTAK BİGG FONUNDAN 900 BİN LİRA YATIRIM DESTEĞİ,29 Ocak 2024,1 dk,https://wwwcdn.aselsan.com/api/file/haber_blog_galeri.jpg,"TOBB ETÜ, ASELSAN ve KTO Karatay
Üniversitesi iş birliğinde, TÜBİTAK 1812 Destek Programı kapsamında yürütülen
BİGG GARAJ programı ile girişimci adaylarına 900 bin lira yatırım desteği
verilecek. Başvurular internet üzerinden başladı.

TÜBİTAK 1812 Girişimcilik Destek
Programı (BİGG) 2024 yılı ilk çağrısı kapsamında TOBB Ekonomi ve Teknoloji
Üniversitesi (ETÜ), ASELSAN ve KTO Karatay Üniversitesi iş
birliğinde yürütülen BİGG GARAJ programı, TÜBİTAK’ın girişimci adayları
için verdiği 900.000 TL sermaye desteği için başvuruları almaya başladı.

2024-1. Dönem
çağrısından itibaren destek tutarı, TÜBİTAK BİGG Fonu ile %3 hisse karşılığında
yatırım olarak kuruluşa aktarılacak. Akıllı ulaşım, akıllı üretim sistemleri,
enerji ve temiz teknolojiler, iletişim ve sayısal dönüşüm, sağlık ve iyi yaşam
ve sürdürülebilir tarım ve beslenme gibi tematik alanlarda fikri olan ve Ar-Ge,
inovasyon içeren projesini geliştirmek için kendi şirketini kurmak isteyen
girişimci adayları başvuru yapabilecek. Kabul edildiği takdirde de, geri
ödemesiz 900 bin TL sermaye desteği alabilecek.

Ayrıca, BİGG
GARAJ Programı kapsamında sağlanacak olan teknoloji tabanlı girişimcilik
eğitimleri, iş planı oluşturma ve proje yazma eğitimleri ile tüm mentorluk
destekleri BİGG GARAJ proje ortakları ve destek kuruluşları tarafından ücretsiz olarak gerçekleştirilecek.
Girişimciler ayrıca TOBB ETÜ, ASELSAN ve KTO Karatay Üniversitesi aracılığıyla
iş birliği ağlarına, potansiyel müşterilere ve finansman kaynaklarına bir adım
daha yaklaşacak.

Başvuru Koşulları

Destek için
başvuru koşulları ise şöyle: Herhangi bir ön lisans, lisans, yüksek lisans veya
doktora programına kayıtlı öğrenci veya mezun olmak. Daha önce Sanayi ve
Teknoloji Bakanlığı Teknogirişim Sermayesi Desteği ya da TÜBİTAK 1812
Programı 2. aşaması kapsamında destek almamış olmak. Ön başvuru tarihi
itibariyle herhangi bir işletmenin ortaklık yapısında yer almamış olmak.
Başvurular https://etugaraj.org/bigg-garaj/ adresi üzerinden yapılabilecek.

2015’den beri 16 milyon liranın üzerinde hibe desteği sağlandı

TOBB ETÜ
Teknoloji Transfer Ofisi’nin; 2015 yılından günümüze BİGG GARAJ Programı
kapsamında, 20’den fazla ilde ve çevrimiçi olarak gerçekleştirdiği girişimcilik
eğitimlerine 1000’den fazla, mentorluk programına ise 500’den fazla girişimci
katıldı ve 80’in üzerinde ekip 16 Milyon TL’nin üzerinde geri ödemesiz hibe
desteği almaya hak kazandı. TOBB ETÜ Teknoloji Transfer Ofisi, şirketlerini
kuran girişimcilerle beraber çalışarak onların Türkiye ve yurt dışından yatırım
alması ve ürünlerini pazara sunmasına destek oldu.",
192,denizlerin-deringozleri-goreve-hazir,https://www.aselsan.com/tr/haberler/detay/192/denizlerin-deringozleri-goreve-hazir,DENİZLERİN DERİNGÖZ’LERİ GÖREVE HAZIR,11 Mart 2024,0 dk,https://wwwcdn.aselsan.com/api/file/haber_blog_galeri.jpg,"ASELSAN’ın geliştirdiği Türkiye’nin ilk Otonom Sualtı Aracı DERİNGÖZ’ün dalışlı testleri başarıyla tamamlandı.

ASELSAN’ın, su altında hem askeri hem de sivil amaçla kullanılabilen, otonom hareket kabiliyetine sahip, modüler yapıdaki DERİNGÖZ’ün ilk dalışlı sistem testleri başarıyla gerçekleştirildi.

DERİNGÖZ Otonom Sualtı Aracı, sahip olduğu özellikleriyle dikkat çekiyor. DERİNGÖZ, yüksek manevra kabiliyeti, hassas navigasyon yeteneği, özelleştirilebilir görev faydalı yükleri, optik ve sonar görüntüleme teknolojileri, kablosuz haberleşme altyapısı gibi özelliklerle donatıldı.

Türkiye’nin ilk otonom sualtı aracı olan DERİNGÖZ su altında araştırma, keşif ve gözetleme, mayın tespit, boru hattı inceleme, liman ve üs koruma gibi birçok alanda etkin bir şekilde kullanılabilecek.

ASELSAN mühendisleri tarafından geliştirilen DERİNGÖZ’ün, su altı operasyonları için sadece ihtiyaç karşılayan değil aynı zamanda ihtiyaç oluşturan bir araç olması planlanıyor. DERİNGÖZ’ün bu özellikleriyle su altı operasyonlarında kritik bir rol oynaması bekleniyor.

600 metre derinlikte çalışma yeteneğine sahip olan DERİNGÖZ, modüler sistem mimarisiyle dikkat çekiyor. Kablosuz haberleşme imkanı olan DERİNGÖZ’ün, ihtiyaca göre artırılabilir faydalı yük konfigürasyonları bulunuyor.  DERİNGÖZ’ün, maksimum 5.5 knots hız ve 3 knots tarama hızıyla Mavi Vatan’da Türkiye’ye büyük bir güç çarpanı oluşturması bekleniyor.",https://wwwcdn.aselsan.com/api/file/deringoz_2_haber_ici_gorsel_20240311.jpg
195,dufas-turkiyenin-ilk-ve-tek-ufuk-otesi-sonari,https://www.aselsan.com/tr/haberler/detay/195/dufas-turkiyenin-ilk-ve-tek-ufuk-otesi-sonari,DÜFAS: TÜRKİYE’NİN İLK VE TEK UFUK ÖTESİ SONARI,19 Mart 2024,1 dk,https://wwwcdn.aselsan.com/api/file/haber_blog_galeri.jpg,"ASELSAN, Denizaltı Savunma Harbinde bir İlke İmza Attı: Ufuk Ötesi Millî Teknoloji

ASELSAN, bugüne kadar elde ettiği teknolojik birikim ve yeteneklerini kullanarak Türkiye’nin ilk yerli ve millî ufuk ötesi denizaltı savunma harbi sonarı DÜFAS’ı tamamen özgün teknolojiyle Mavi Vatan’a kazandırdı.

Savunma Sanayii Başkanlığı (SSB) liderliğinde, Deniz Kuvvetleri Komutanlığının ihtiyaçları doğrultusunda geliştirilen, Düşük Frekanslı Aktif Sonar Sistemi (DÜFAS), denizaltılar ve torpidolar gibi su altı tehditlerinin uzun mesafelerden tespit edilmesini sağlıyor. DÜFAS, derinliği değiştirilebilir aktif ve pasif sonar yetenekleri ve üstün teknolojisi ile Mavi Vatanda Donanmamızın gücüne güç katıyor.

İlk ve Tek Çekili Aktif Sonar Sistemi

Yurt içi imkanlarla tasarlanıp üretilen ilk ve tek çekili aktif sonar sistemi DÜFAS;

• Akustik sinyalleri aktif sonar bileşenleri aracılığıyla yayınlıyor,

• Yayınlanan sinyalin hedeflerden yansımalarını pasif sonar ile toplayarak su altı taktiksel resmi oluşturuyor,

• Uzun menzilde, yüksek doğrulukta su altındaki tehditlerin tespitini ve takibini sağlıyor.

Sonar Performans Modelleme Kabiliyetiyle dikkat çeken DÜFAS, bistatik/multi-statik çalışmaya uygun mimarisi ile öne çıkıyor ve sahip olduğu teknik özellikler ile düşman denizaltıları Türk Donanması için bir tehdit olmaktan çıkıyor.

Torpidoya Karşı Anında Tedbir

ASELSAN tarafından geliştirilen sistem, denizaltı gibi tehditlerin tespitine ilave olarak, pasif sonar modunda ortam gürültülerini dinleyerek torpido gibi tehditlerin de tespitini yapıyor. DÜFAS aynı zamanda, bir torpido tehdidi algıladığında karşı tedbir ekipmanlarını devreye sokarak, riski ortadan kaldırıyor.",https://wwwcdntt.aselsan.com/api/file/dufas_haber1_20240320.jpg
196,ucaklara-nesil-atlatan-aesa-teknolojisi-ulkemizin-hizmetinde,https://www.aselsan.com/tr/haberler/detay/196/ucaklara-nesil-atlatan-aesa-teknolojisi-ulkemizin-hizmetinde,UÇAKLARA NESİL ATLATAN AESA TEKNOLOJİSİ ÜLKEMİZİN HİZMETİNDE,26 Mart 2024,2 dk,https://wwwcdn.aselsan.com/api/file/haber_blog_galeri.jpg,"ASELSAN tarafından tamamen milli imkanlarla geliştirilen AESA Burun Radarı, muadillerinden üstün yetenekleriyle muharip uçaklara nesil atlatacak özellikler kazandıracak. ASELSAN AESA Burun Radarı ile F-16 ÖZGÜR Platformu 4,5 nesil uçaklar seviyesine taşınırken; KAAN ve muharip İHA’lar düşük görünürlük özellikleriyle 5’inci Nesil ve ötesinde platformlar haline gelecek.

Türk savunma sanayi için dönüm noktalarından olan proje hakkındaki gelişmeyi Cumhurbaşkanlığı Savunma Sanayii Başkanı Prof. Dr. Haluk Görgün, sosyal medya hesabından açıkladı. “Uçaklara nesil atlatan AESA teknolojisi ülkemizin hizmetinde” değerlendirmesinde bulunan Prof. Dr. Görgün, şöyle devam etti:

“Ülkemize dünyanın en ileri aviyonik teknolojilerinden biri olan AESA radar teknolojisini de kazandırmanın gururunu yaşıyoruz. ASELSAN Milli AESA Uçak Burun Radarı, sahip olduğu üstün yeteneklerle muharip uçaklara nesil atlatarak; onları semaların en zeki, çevik ve güçlü savaşçıları haline getiriyor. AESA radarı ile F-16 ÖZGÜR Platformu 4,5 nesil uçaklar seviyesine taşınırken, KAAN ve muharip İHA’lar ilave yetenekler ve düşük görünürlük özellikleriyle 5’inci nesil ve ötesinde platformlar haline gelecek. Bu üst düzey radar teknolojisi için gece gündüz demeden çalışan ASELSAN mühendislerimizi yürekten kutluyorum.”

AESA Uçak Burun Radarının, ASELSAN’ın Ankara’daki teknoloji üssünde seri üretimine yönelik hazırlıklar tamamlandı. Çip seviyesinden, son sistem entegrasyonuna kadar, sıfır hata ile yüzde 100 milli imkanlarla üretilen AESA Uçak Burun Radarı, hava platformlarının Gök Vatan’daki gözü ve kulağı olacak. ASELSAN, kazandığı GaN (Galyum Nitrat) çip geliştirme ve üretim teknolojisi ile birlikte dünyanın önde gelen radar firmaları ile teknoloji bakımından yarışabilir düzeye ulaştı. AESA teknolojileri, zamanla ASELSAN’da radar, elektronik harp ve haberleşme alanlarında geliştirilen tüm sistemlerde kullanılmaya başlandı.

Muharip uçaklar ve İHA’lar için geliştirilen ASELSAN Milli AESA Uçak Burun Radarının ilk uçuşu 15 Şubat 2024’te görev bilgisayarı da millileştirilen F-16 ÖZGÜR Platformu ile gerçekleştirildi. Milli AESA Uçak Burun Radarı, çok yakın zamanda AKINCI ile de uçuşlarına başlayacak. 2024 yılı içinde başka jet uçakları ile diğer milli İHA’lara entegrasyonların yapılmasının ardından uçuşlar gerçekleştirilecek. Gök Vatan’daki çelik kanatların olmazsa olmaz parçası niteliğindeki AESA Uçak Burun Radarının otomatik tanıma, çoklu hedef takibi, yer haritalama, mesafe ölçümü, otomatik irtifa belirleme, SAR ile bulut altı gözetleme, yapay zeka destekli algoritmalar ile otomatik hedef sınırlama, geniş bantta radar spektrumu izleme (ESM), yönlü elektronik karıştırma (ECM) ve mühimmata daha etkin güdüm kazandırma kabiliyetleri bulunuyor. ASELSAN Genel Müdürü Ahmet Akyol, F-16 ÖZGÜR, Milli Muharip Uçak (KAAN), AKINCI, KIZILELMA ve ANKA-3 İHA’larda AESA teknolojisine sahip burun radarlarının çalışacağını açıkladı.

ASELSAN’ın sahip olduğu AESA teknolojisini “kara-hava-deniz” fark etmeden tüm faaliyet alanlarında geliştirdiği radar sistemlerinde kullandığına dikkat çeken Akyol, şunları kaydetti:

“ASELSAN, söz konusu teknolojileri tüm alanlara uygulamasıyla dünyadaki ender kurumlardan birisi haline geldi. AESA Burun Radarının milli olarak geliştirilmesi sayesinde tüm bilgi birikimi ve teknolojiyi ASELSAN kendisi üretebilir ve müdahale edebilir hale geliyor. İlave olarak, benzer bir radar yurt dışından tedarik edildiğinde gizlilik ve çeşitli kısıtlar sebebiyle sağlanamayacak birçok yetenek de Türk Silahlı Kuvvetlerine sağlanıyor.”

Savaş uçağı AESA Burun Radarı özelinde global pazar büyüklüğünün yıllık beş milyar dolar olduğu tahmin ediliyor. Devam eden ihracat görüşmelerinin gerçekleşmesi ve özellikle uçan platformların yurt dışı satışları ile birlikte ASELSAN radarlarının hava platformları global pazarında belirleyici rol oynaması bekleniyor. Bunların yanı sıra, hava savunma, deniz platformları ve gözetleme radarları alanında da geliştirilen yüksek teknolojili ASELSAN AESA radarları ile pazar payının artması öngörülüyor.",https://wwwcdn.aselsan.com/api/file/AESAMURAD_infografik_20260326.jpg
197,aselsandan-tarihi-bakiye-siparis,https://www.aselsan.com/tr/haberler/detay/197/aselsandan-tarihi-bakiye-siparis,ASELSAN’DAN TARİHİ BAKİYE SİPARİŞ,26 Mart 2024,2 dk,https://wwwcdn.aselsan.com/api/file/haber_blog_galeri.jpg,"ASELSAN’ın enflasyon muhasebesi uygulanmış 2023 yılı finansal sonuçları açıklandı. Buna göre ASELSAN’ın yıllık cirosu geçen yılın aynı dönemine göre %10 büyüyerek 73,6 milyar TL’ye ulaştı.

Şirketin brüt kârı, geçen yılın aynı dönemine göre %13 artarken; Faiz, Amortisman ve Vergi Öncesi Kârı (FAVÖK) geçen yılın aynı dönemine kıyasla %14 artış göstererek 16 milyar TL’ye yükseldi. FAVÖK marjı %22 olarak gerçekleşen ASELSAN’ın net kârı 7,4 milyar TL seviyesine ulaştı. Şirketin öz kaynaklarının aktife oranı %59 olarak gerçekleşti.

ASELSAN Genel Müdürü Ahmet Akyol, şirketin yıl sonu finansal sonuçlarını şöyle değerlendirdi:

“Türkiye Yüzyılının simgesi olan 2023’e damga vurduk.  ASELSAN olarak, 2023 yılını en başarılı şekilde tamamlayan kurumlardan biri olduk. Ülkemize ve ordumuza birçok yeni ve kritik teknolojiyi kazandırdık.

CENK, AKREP ve ALPER Radarları, YENER Mayın Tespit Sistemi, ASELFLIR-400 Kamerası, Gözde Güdüm Kiti, Gökdeniz Hava Savunma Sistemi, ODAKAN kamera ailesi 2023’te ilk defa envantere giren ürünlerimizin sadece bir kısmıdır. Oyun değiştirici bir rol oynayacağını düşündüğümüz birçok üründe de son aşamaya geldik. Dünyanın en iyi kamerası ASELFLIR-500, ülkemizin ilk uzun menzilli hava savunma sistemi SİPER, ilk ufuk ötesi sonarımız DÜFAS, ilk AESA uçak burun radarımız, güdümlü mühimmatımız TOLUN, otonom sualtı aracımız DERİNGÖZ gibi ürünlerimizde de 2023 çok önemli mesafeler kat ettiğimiz, başarılar elde ettiğimiz bir yıl oldu. Bu ürünlerin birçoğunda test aşamalarını başarıyla tamamladık, bazılarında seri üretim aşamasına geçtik.

ASELSAN olarak ülkemiz için var gücümüzle çalışmaya, teknoloji üretmeye ve hep daha ileriye gitmek için gayret göstermeye devam ediyoruz. 2023 yılında aldığımız 5 Milyar ABD Dolarlık sipariş ile Şirketimizin 2023 sonunda bakiye siparişleri tarihi rekor seviye olan 11 Milyar ABD dolara ulaştı.

2023, ASELSAN’ın ihracatta da önemli başarılar gerçekleştirdiği bir yıl oldu. Dört ülkeye ilk defa ihracat yaptık. 20’den fazla ürünü ilk defa ihraç ettik. Özellikle dünyanın diğer ucunda, Şili’de kazandığımız tank modernizasyon ihalesi ile ASELSAN’ın bu alandaki yetkinliğini kanıtlamış olduk. 2023 yılında, 601 milyon dolarlık yeni ihracat sözleşmesi imzalayarak, tarihi bir başarıya ulaştık.

Türkiye’nin gurur kaynağı olan ve yurt dışına da ihraç edilen birçok platformu ASELSAN teknolojileriyle donattık. Bu teknolojilerle, ATAK, Hürkuş, Bayraktar TB2, Anka, MİLGEM, Ejder Yalçın, Kirpi gibi marka platformlarımızın gücünü güç katıyoruz. 2023 yılında, dünyanın en büyük savunma sanayi şirketleri arasında 47’nci sıraya yükseldik. Türkiye’nin en çok Ar-Ge harcaması yapan şirketleri arasında başı çektik.

2023 yılında çalışan sayımızın büyük çoğunluğu mühendis olmak üzere 10 bin 500’ü geçmesi de ASELSAN’ın geldiği seviyeyi gösteren bir başka gelişme oldu.

ASELSAN, yüksek teknolojiyi geliştirmek ve üretmek için yatırımlarını da sürekli artırıyor. Geçtiğimiz yıl, İleri Malzeme Tesisi, Güdüm Kiti Entegrasyon ve Üretim Tesisi ile Elektronik Harp Üretim ve Entegrasyon Tesisi faaliyete geçti. FLIR kamera sistemleri, hava savunma sistemleri, mikroelektronik ve AESA radar alanları için de dört önemli ve büyük yatırımı daha başlatmış durumdayız.

Başarılarımız, bizi Türkiye Yüzyılında daha fazlasını yapma yönünde motive ediyor. Güven veren teknolojilerle yaklaşık yarım asırdır ülkemize hizmet etmeyi başardık. Geliştireceğimiz teknolojilerle, Türkiye Yüzyılının en önemli aktörlerinden, Milli Teknoloji Hamlemizin de en değerli paydaşlarından biri olmayı sürdüreceğiz. 2024 yılında da alanında en iyi ürünleri yapacak, dünyaya ilkleri sunacak ve ihracat odaklı büyüme stratejisini sürdüreceğiz.",
198,aselsan-guveni-latin-amerikada,https://www.aselsan.com/tr/haberler/detay/198/aselsan-guveni-latin-amerikada,ASELSAN GÜVENİ LATİN AMERİKA’DA,09 Nisan 2024,1 dk,https://wwwcdn.aselsan.com/api/file/haber_blog_galeri.jpg,"ASELSAN’ın Latin Amerika’da uzun dönemli büyüme stratejisi ve ihracat potansiyeline büyük katkı sağlayacak olan Santiago Ofisi, Türkiye Cumhuriyeti Milli Savunma Bakan Yardımcısı Şuay Alpay’ın da katılımı ile açıldı. ASELSAN Genel Müdürü Ahmet Akyol, Şili’de açılan ofisin Latin Amerika’daki faaliyetler açısından merkez görevi üstleneceğini belirterek, “Stratejik bir noktada açtığımız ofisimizle Latin Amerika pazarındaki büyümeyi hedefliyoruz” dedi.

Ayrıca ASELSAN, Şili’nin başkenti Santiago’da 9-14 Nisan tarihleri arasında düzenlenen Uluslararası Havacılık ve Uzay Fuarı FIDAE 2024’te milli sistemlerini vitrine çıkarıyor. ASELSAN, FIDAE Fuarında askeri haberleşme çözümlerinden, aviyonik sistemlere; radar ve elektronik harp ürünlerinden, sınır güvenliği çözümlerine kadar uzanan yelpazede geliştirilen teknolojilerini sergiliyor.

ASELSAN; fuarda AVCI Kaska Entegre Kumanda Sistemi, İHA Faydalı Yük Sistemleri, ASELFLIR-500 Elektro-Optik Keşif, Gözetleme ve Hedefleme Sistemi, TOLUN Mühimmatı, YAMGÖZ Yakın Mesafe Gözetleme Sistemi, Askeri Telsizler ve PULAT Aktif Koruma Sistemi gibi pek çok ileri teknoloji ürününü global kullanıcılara gösteriyor.

FIDAE Fuarı ile eş zamanlı olarak ASELSAN Şili / Santiago Ofisinin açılışı da gerçekleştirildi. Açılış törenine Milli Savunma Bakan Yardımcısı Şuay Alpay, Türkiye’nin Santiago Büyükelçisi Gülcan Akoğuz ve diğer yetkililer katıldı.

ASELSAN Şili Ofisinde misafirleri karşılayan ASELSAN Genel Müdürü Akyol, Şili’de çok önemli projelere imza atıldığını belirterek, şunları söyledi:

“Şili’ye tank modernizasyonu konusunda kattığımız değerle, ASELSAN güvenini sunduk. Şimdi daha büyük atılımlar için iş birliğimizi genişletmek istiyoruz. Bu nedenle ülkemizden binlerce kilometre uzaklıktaki Şili’de bir taraftan önemli oyuncuları buluşturan FIDAE Fuarında ürünlerimizi sergilerken, diğer taraftan Santiago Ofisimizin açılışını gerçekleştiriyoruz. FIDAE Fuarı bizim için, Latin Amerika bölgesindeki kullanıcılarla etkileşim kurabileceğimiz ve yeni iş birliği görüşmeleri gerçekleştirebileceğimiz önemli bir platform oldu.

Latin Amerika kıtasında ilk yerel ofisimizi Santiago’da açmış olmamız, ASELSAN’ın bölgedeki varlığını güçlendirmemiz yolunda stratejik bir hamleyi temsil ediyor. ASELSAN Latin America adı verilen yerel iştirakimiz, bölgede fiziksel olarak da var olmamızı sağlayarak buradaki iş ortaklarımıza erişimimizi güçlendirecek. Yerel düzeydeki varlığımız, ASELSAN’ın bölgenin savunma ihtiyaçlarının karşılanmasına yönelik kararlılığını da gözler önüne seriyor. Santiago, Latin Amerika’daki faaliyetlerimiz açısından bir merkez görevi üstleniyor. Santiago Ofisimiz, ASELSAN’ın Latin Amerika’daki varlığını genişletmesi ve bölgede savunma sektöründeki fırsatların değerlendirilmesi anlamında önemli bir eşik atladığımız anlamına geliyor. Bu stratejik hamlenin faaliyetlerimizi olumlu yönde etkileyerek Latin Amerika kıtasında uzun dönemli büyüme ve başarımıza katkı sağlayacağına yürekten inanıyorum. ASELSAN Santiago Ofisimiz ile Latin Amerika ülkelerinin savunma yatırımlarından daha fazla pay alacağız.”",
203,aselsan-efes2024te-gorev-aliyor,https://www.aselsan.com/tr/haberler/detay/203/aselsan-efes2024te-gorev-aliyor,"ASELSAN, EFES-2024’TE GÖREV ALIYOR",24 Mayıs 2024,1 dk,https://wwwcdn.aselsan.com/api/file/haber_blog_galeri.jpg,"ASELSAN, Avrupa’nın en büyük
tatbikatlarından birisi olan EFES-2024 Tatbikatında en ileri teknolojiye sahip
sistemleriyle gövde gösterisi yap ıyor.

EFES-2024 Tatbikatı; dost ve
müttefik ülke unsurlarının katılımıyla  İzmir’de devam ediyor. Çesitli harp senaryolarının
gerçekleştiği E FES-2024 Tatbikatı, bugüne kadar icra edilen EFES serisi
tatbikatlar içerisindeki en geniş katılımlı birleşik ve müşterek tatbikat ol du.

Tatbikata; Milli Savunma
Bakanlığı, Genelkurmay Başkanlığı, Kara Kuvvetleri Komutanlığı, Deniz
Kuvvetleri Komutanlığı, Hava Kuvvetleri Komutanlığı, Jandarma Genel Komutanlığı
ve Sahil Güvenlik Komutanlığının yanı sıra 48 ülkeden temsilciler katı lıyor.

Tatbikat alanında, Savunma Sanayii Başkanlığı
koordinasyonunda 47 savunma sanayi firması tarafından yerli ve milli imkanlarla
üretilen ve TSK envanterinde bulunan ürünlerin sergilendiği Savunma Sanayii
Ürünleri Sergisi yer alıyor.

ASELSAN da ürün yelpazesinde bulunan elektronik
harpten haberleşme sistemlerine, elektro-optik sistemlerden komuta kontrol
ekipmanlarına kadar 70’e yakın sistemi ile Doğanbey Tatbikat Bölgesindeki Savunma Sanayi Sergisinde yer
al ıyor.

Tatbikat sahasında milli
imkanlarla geliştirilen 600 Gece Görüş Clip-On, MİLKAR-3A3 Bant ET Sistemi,
Silah Tespit Radarı, SERHAT Havan Tespit Radarı, 81 mm Havan Sistemi, KORKUT 35
mm Silah Sistemi gibi ürünler kullanı lıyor . Sergi alanında da ASELSAN üretimi TAKKS Manevra Yönetim Sistemi, Kocatepe
Muhabere Sahası Yönetim Sistemi, MİDAS Akustik Sensör Sistemi, İHTAR Anti-Drone
Sistemi, Karakulak Mobil HF ED Modeli, Sancak Mobil HF ED Modeli, Puhu Mobil
V/UHF Dinleme Kestirme Modeli, Cetvel-300 Lazer Mesafe Ölçme Cihazı, ASELFLIR
600 EO Keşif, Gözetleme ve Hedefleme Sistemi ve Tolun Mühimmatı gibi son
teknolojiye sahip sistemler sergile niyor . Tatbikatta ASELSAN’ın sınır güvenliğine yönelik çözümleri
için de ayrı bir stant oluşturul du .
Bu stantta ASELSAN’ın milli imkanlarla geliştirdiği AURA Çok Fonksiyonlu
Gözetleme Radarı, Karakurt EO Sensör Sistemi, Şahin Fiziki İmha Sistemi gibi
ürünleri yerli ve yabancı ziyaretçilere tanıtı lıyor .

ASELSAN Genel Müdürü Ahmet Akyol,
EFES-2024’ün Avrupa’nın en büyük tatbikatları arasında yer aldığını belirterek,
şu değerlendirmeyi yaptı:

“EFES-2024 Tatbikatı, Türk
Silahlı Kuvvetlerinin caydırıcı gücünü dünyaya gösterdiği en önemli tatbikatlar
arasında bulunuyor. Tatbikata beş kıtadan 4 8 dost, müttefik ve kardeş ülkemiz katılıyor. Bizde ASELSAN
olarak en iyi ve en ileri teknolojilerimizle EFES-2024’ün en büyük
katılımcıları arasında yer alacağız. Harp sahasında güvenlik güçlerimize büyük
kabiliyetler kazandıran sistemlerimiz, EFES-2024’te k ullanılıyor . Tatbikatta görev alan uçan, yüzen ve yürüyen
tüm platformlarda çok sayıda ASELSAN sistemi aktif olarak çalışıyor. Dünya
çapında başarısı kanıtlanmış, yüksek teknolojiye sahip ürünlerimizle oyun
değiştirmeye devam edeceğiz. İhracat potansiyeli yüksek sistemlerimizle hem
Türk Silahlı Kuvvetlerimizin hem de dost ve müttefik ülkelerin yanında olmaya
devam edeceğiz.”",
204,aselsandan-tarihi-bakiye-siparisi,https://www.aselsan.com/tr/haberler/detay/204/aselsandan-tarihi-bakiye-siparisi,ASELSAN’DAN TARİHİ BAKİYE SİPARİŞİ,28 Mayıs 2024,2 dk,https://wwwcdn.aselsan.com/api/file/haber_blog_galeri.jpg,"ASELSAN’ın 2024 yılı ilk üç aylık cirosu geçen yılın aynı dönemine göre yüzde 5 büyüyerek 15,1 milyar TL’ye ulaşırken, bakiye siparişleri de 11,1 Milyar ABD Doları olarak gerçekleşti.

İhracat odaklı büyüme stratejisini başarıyla uygulayan ASELSAN’ın enflasyon muhasebesi uygulanmış 2024 yılı birinci çeyrek finansal sonuçları açıklandı. Buna göre ASELSAN’ın üç aylık cirosu geçen yılın aynı dönemine göre yüzde 5 büyüyerek 15,1 milyar TL’ye ulaştı. Şirketin brüt kârı, geçen yılın aynı dönemine göre yüzde 3 artarken; Faiz, Amortisman ve Vergi Öncesi Kârı (FAVÖK), 2023’ün aynı dönemine kıyasla yüzde 3 artış göstererek 3,4 milyar TL’ye yükseldi. FAVÖK marjı yüzde 22 olarak gerçekleşen ASELSAN’ın net kârı 1,2 milyar TL seviyesine ulaştı. Şirketin öz kaynaklarının aktife oranı ise yüzde 63 oldu. Bakiye siparişleri 11,1 milyar ABD Doları olarak gerçekleşen ASELSAN, tarihi bir rekor kırdı. 2024 yılı ilk çeyrek finansal sonuçlarını değerlendiren ASELSAN Genel Müdürü Ahmet Akyol, şunları söyledi:

“ASELSAN olarak, ihracat odaklı büyüme stratejimiz doğrultusunda 2024 yılına hızlı bir başlangıç yaptık. İlk çeyrekte hem milli savunma ekosistemine hem de ekonomimize büyük katkı sağladık. Tarihimizin en yüksek bakiye sipariş rakamına ulaştık. Böylece Türkiye’nin teknolojik bağımsızlığı açısından ilkleri yaşadığımız verimli bir dönemi geride bıraktık. Ana Vatan, Gök Vatan ve Mavi Vatan için geliştirdiğimiz onlarca teknolojiyle, milletimizin geleceğe güvenle bakmasını sağladık. Tanklara İlave Yetenek Kazandırılması Projesi kapsamında M60T tanklarımızı ASELSAN’ın ileri teknolojisiyle donattık. Üstün aviyonik sistemlerimizle güç verdiğimiz KAAN’ın kanatlanmasına şahitlik ettik. Ülkemizin ilk milli denizaltı savunma harbi sonarı olan Düşük Frekanslı Aktif Sonar Sistemini (DÜFAS) donanmamıza kazandırdık. Denizlerdeki hakimiyetimize büyük bir güç çarpanı oluşturacak Otonom Sualtı Aracı Deringöz’ün ilk dalışlı testlerini başarıyla tamamladık. Son dönemde MARLİN İnsansız Deniz Aracı, YENER Mayın Tespit Sistemi’ni envantere kazandırdık. MURAD Uçak Burun Radarımızı F-16 platformuna entegre ettik ve test uçuşlarına başladık. TOLUN Güdümlü Mühimmatımızın ilk ihracat sözleşmesini imzaladık. Muadillerine göre daha yüksek performans sağlayan ASELFLIR-500 EO Keşif, Gözetleme ve Hedefleme Sisteminin ilk ihracatını, yıl başında gerçekleştirdik.

Geride bıraktığımız dönemde sivil alanda da oyun değiştirici sistemleri ülkemize armağan ettik. Bu kapsamda Mobil Röntgen Cihazımızı (ADR-M100) hastalarımızın kullanıma sunduk. Son olarak ülkemizin en uzun menzilli radarı niteliğindeki Taşınabilir Erken İhbar Radar Sistemini (ALP 300-G) güvenlik güçlerimize teslim ettik. Özetle ülkemizin güvenliği için kritik öneme sahip projeleri bir bir hayata geçirdik. 3 temel vizyonumuz var:

• Alanında dünyanın en iyi ürünlerini üretmek,

• Oyun değiştirici teknolojileri geliştirmek,

• İhracat odaklı büyümek.

Bugün ASELSAN, Yurt içinde ve yurt dışında kullanılan 500’den fazla ürünümüzle ASELSAN güvenini perçinliyoruz. Bu çalışmalarımız sayesinde Malezya’dan Şili’ye Polonya’dan BAE’ye kadar çok geniş coğrafyada varlık gösteren küresel bir şirket haline geldik. Ülkemizin aydınlık yarınları için büyük bir sinerjiyle mesai harcamaya, stratejik iş birliklerimizi artırmaya devam edeceğiz. Ürün ve teknolojilerimizde 2030 yılına kadar takip edeceğimiz yol haritalarımızı oluşturduk. Seri üretim kapasitemizi ve yeteneklerimizi artırmak için 400 milyon doları aşan 4 büyük yatırımı başlattık. Hedefimiz ASELSAN’ı dünyanın en büyük 30 savunma sanayi şirketinden biri haline getirmek. Yüksek teknolojimizle, kaliteli ve hızlı üretimimizle, ihracat potansiyelimizle bu hedefe ulaşacağız.”",
215,turkiyenin-en-cekici-isvereni-yine-aselsan,https://www.aselsan.com/tr/haberler/detay/215/turkiyenin-en-cekici-isvereni-yine-aselsan,TÜRKİYE’NİN EN ÇEKİCİ İŞVERENİ YİNE ASELSAN,04 Eylül 2024,1 dk,https://wwwcdn.aselsan.com/api/file/haber_blog_galeri.jpg,"ASELSAN, Universum En Çekici İşverenler Araştırması sonuçlarına göre alanında onuncu kez Türkiye’nin En Çekici İşvereni seçildi.

Oyun değiştirici teknolojilerin lideri ASELSAN, Universum En Çekici İşverenler Araştırması 2024 yılı Türkiye etabında zirveyi elden bırakmadı. Araştırma, 61 farklı üniversiteden 43 bin 322 öğrenci ve 15 bin 313 profesyonel ile gerçekleştirildi.

ASELSAN, geçmiş yıllarda olduğu gibi bu yıl da Mühendislik/BT kategorisinde hem öğrenciler hem de profesyoneller nezdinde, araştırmaya dahil edilen 144 işveren arasında birinci oldu.

ASELSAN, bu yılki sonuçla; 12 yıldır yapılan araştırmada Mühendislik/BT alanında öğrencilerin sıralamasında on kez, profesyonellerin sıralamasında yedi kez birinci olmayı başardı.

En Çekici İşverenler Araştırması, Universum Global tarafından dünyanın birçok farklı ülkesinde öğrenci ve genç profesyonellerin katılımıyla her yıl gerçekleştiriliyor. Araştırma, çıktılarıyla İşveren Markası alanında en kapsamlı içgörü raporunu ve en prestijli işveren sıralamasını oluşturuyor. Araştırmanın Türkiye etabı, 12 yıldan bu yana düzenleniyor.

En iyilerin ilk tercihi olmaktan duydukları memnuniyeti belirten ASELSAN Genel Müdürü Ahmet Akyol, şunları söyledi:

“ASELSAN olarak, oyun değiştirici teknoloji geliştirme yolculuğunu bir kez daha global başarıyla taçlandırdık. Milli mühendislik gücümüzle yılmadan çalışırken, üst üste onuncu kez Türkiye’nin en çekici işvereni seçildik. Böylece Türkiye’nin teknoloji lideri olarak, öğrencilerin ve gençlerin de öncelikli tercihi olduğumuzu kanıtladık. Bu güzel sonuçlardan aldığımız ilhamla bundan sonra ASELSAN markasını daha ileri taşıyacak, milletimize yeni gururlar yaşatacağız. En iyilerin ilk tercihi olmayı sürdürecek, başarı çıtamızı her geçen gün yükselteceğiz.”",
216,aselsandan-yuksek-buyume-performansi,https://www.aselsan.com/tr/haberler/detay/216/aselsandan-yuksek-buyume-performansi,ASELSAN’DAN YÜKSEK BÜYÜME PERFORMANSI,10 Eylül 2024,3 dk,https://wwwcdn.aselsan.com/api/file/haber_blog_galeri.jpg,"ASELSAN, enflasyon muhasebesi
uygulanmış 2024 yılı ilk altı aylık finansal sonuçlarını açıkladı. Kamuyu
Aydınlatma Platformuna (KAP) yapılan açıklamaya göre 2024 yılına hızlı bir
giriş yapan ASELSAN’ın 2024 yılının ilk yarısında cirosu geçen yılın aynı dönemine
göre yüzde 8 büyüyerek 35,7 milyar TL’ye ulaştı. Net kârı ise geçen yılın aynı
dönemine göre yüzde 133 artarak 3,6 milyar TL oldu. Şirket, açıklamış olduğu
sonuçlara göre finansal istikrarını bu dönemde de devam ettirdi.

Ciroda ve bakiye siparişlerde istikrarlı
büyüme

ASELSAN’ın
2024 yılı ilk altı aylık cirosu geçen yılın aynı dönemine göre yüzde 8
büyüyerek 35,7 milyar TL’ye ulaştı. İmzaladığı yeni sözleşmeler de geçen yılın
aynı dönemine göre yüzde 124 artış göstererek 2,6 milyar ABD Doları oldu.
Böylelikle 2023 yıl sonunda 11 milyar ABD Doları olan ASELSAN’ın bakiye
siparişleri yüzde 11 oranında artarak 12,3 milyar ABD Doları seviyesinde gerçekleşti.
Şirketin brüt kârı, geçen yılın aynı dönemine göre yüzde 12 artış gösterdi.
Faiz, Amortisman ve Vergi Öncesi Kârı (FAVÖK), 2023’ün aynı dönemine kıyasla
yüzde 9 artış göstererek 8,7 milyar TL’ye yükseldi. FAVÖK marjı ise yüzde 24
olarak gerçekleşti. ASELSAN’ın net kârı geçen yılın aynı dönemine göre yüzde
133 artarak 3,6 milyar TL seviyesine ulaştı. ASELSAN özkaynaklarının toplamı
2023 sonuna kıyasla yüzde 3 arttı. ASELSAN’ın özkaynaklarının aktiflerine oranı
da yine artış göstererek yüzde 61 oldu.

Cirosunu, brüt
satış kârını, FAVÖK’ünü, net kârını, özkaynaklarını, sözleşme büyüklüğünü, bakiye
sipariş tutarını ve diğer birçok finansal göstergesini geliştiren ASELSAN, 2024
yılının ilk yarısını da başarı ile geride bıraktı.

“Başarı çıtamızı her geçen gün
yükseltiyoruz”

ASELSAN
Genel Müdürü Ahmet Akyol, “Rakamlarla somutlaşan yüksek büyüme performansımızla
başarı çıtamızı her geçen gün yükseltiyoruz” dedi. ASELSAN’ın ilk yarı yıl finansal
sonuçlarını değerlendiren Akyol, sözlerini şöyle sürdürdü:

“Ülkemizin
savunma sanayi lideri olarak 2024 yılının ilk altı ayında birçok yeni ve önemli
başarıya imza attık. Geleceğe emin adımlarla yürüdüğümüzü finansal
verilerimizle somutlaştırdık. Finansal sonuçlarımız, güven veren ürün ve
sistemlerimizle teknolojide bir dünya gücüne dönüştüğümüzü gösteriyor. 2024
yılının ilk altı ayında oyun değiştirici teknolojiler geliştirerek, alanında en
iyi ürünleri yaparak ve ihracat odaklı büyüyerek yükselişimizi sürdürdük. Seri
üretime yönelik altyapı ve geleceğin teknolojilerini üretmek adına AR-GE
harcamalarımızın yoğun bir şekilde gerçekleştiği bu dönemde hasılatımızı yüzde
8, net kârımızı yüzde 133 yukarıya taşıdık. Güçlü finansal yapımızı oyun
değiştirici teknolojileri geliştirme hedeflerimiz doğrultusunda koruduk.

ASELSAN, küresel bir şirkete dönüştü

Bu dönemde
göğsümüzü kabartan önemli başarıların altına imza attık. Savunma sanayinin en
büyük projelerine ASELSAN’ın izini kazıdık. Denizlerin derinliklerinden uzayın
derinliklerine kadar ASELSAN teknolojileriyle var olduk. Canla başla
çalışmamızın bir sonucu olarak çok geniş bir coğrafyada varlık gösteren küresel
bir şirket haline geldik. KORKUT, CENK, FERSAH, ASELFLIR 500, GÖZDE gibi sekiz
ürünümüz için ilk defa ihracat sözleşmesi imzaladık. ASELSAN’ı küresel bir
marka haline getirme noktasında faaliyetlerimizi sürdürdük.

Altı aylık
dönemde ülkemizin tam bağımsız savunma ekosistemi için çok kritik bir proje
olan Taşınabilir Erken İhbar Radar Sistemi olan ALP 300-G’yi güvenlik
güçlerimize teslim ettik. Böylece her frekans bandında radar üretebilen bir şirket
haline geldik. AESA Uçak Burun Radarımızın da envantere girmesiyle, ülkemizin
radar alanındaki bütün ihtiyaçlarını karşılayabilir hale geleceğiz.

Mavi
Vatan’da her türlü tehdide karşı kritik bir rol üstlenecek olan GÖKSUR Yakın
Hava Savunma Sisteminin geliştirme çalışmalarını sürdürdük. KORKUT Hava Savunma
Silah Sisteminin 8x8 araç üzeri entegre versiyonunu ilk kez Avrupa’da vitrine
çıkardık. Türkiye’nin uzaydaki bağımsızlığının sembolü olan TÜRKSAT 6A’yı
ASELSAN’ın ileri haberleşme teknolojisiyle donattık. Reis Sınıfı Yeni Tip
Denizaltı TCG PİRİREİS ile ilk defa bir denizaltı platformuna yönelik
haberleşme sistem çözümleri başta olmak üzere çok sayıda sistem sunduk. En
alçaktan en yükseğe uzanan Gök Vatan
sahasında geliştirdiğimiz sistemlerden HİSAR O’nun artırılmış menzil atış testi
ile belirlenen hedefi, direkt vuruş ile imha ettik. Bayraktar AKINCI’dan atılan
ASELSAN TOLUN Mühimmatı ile hedefi yerle bir ettik.

ASELSAN dünyanın en hızlı büyüyen 10
savunma sanayi şirketinden biri

Dünyanın en
büyük savunma sanayi şirketlerinin yer aldığı listedeki yükselişimiz bu sene de
devam etti. Geçtiğimiz yıl 47’inci sırada yer aldığımız Defense News Top 100
listesinde bu sene beş basamak birden yükselerek 42’nci sıraya yerleştik.
Özverili çalışmalarımız neticesinde dünyanın en hızlı büyüyen 10 savunma sanayi
şirketinden biri olduk.

Aselsanext Vizyonu hayata
geçiyor

Küresel
alanda ses getiren projeler yürütürken, milletimizin gururu ASELSAN’ı geleceğe
hazırlamak için gece gündüz çalıştık. Hayata geçirdiğimiz aselsanext vizyonu kapsamında 2030 yılında dünya çapında savunma sanayi alanında en büyük
ilk 30 şirket arasında yer almayı hedefliyoruz. Tüm planlarımızı dünya savunma
liginin en favori oyuncuları arasında olduğumuzu bilerek yapıyoruz. Bu amaç
doğrultusunda 2030’a ilerlerken öncelikle teknolojide derinleşmeyi sağlamak
istiyoruz. Güney Amerika, Balkanlar ve Körfez coğrafyasında açtığımız
ofislerimizle ihracat ağımızı genişletmeye, dünyaya damga vuracak teknolojiler
geliştirmeye devam edeceğiz.”",
218,mavi-vatanda-oyunun-kurallari-yeniden-yazildi,https://www.aselsan.com/tr/haberler/detay/218/mavi-vatanda-oyunun-kurallari-yeniden-yazildi,MAVİ VATAN’DA OYUNUN KURALLARI YENİDEN YAZILDI,23 Eylül 2024,2 dk,https://wwwcdn.aselsan.com/api/file/haber_blog_galeri.jpg,"ASELSAN, milyonlarca teknoloji tutkununu buluşturan TEKNOFEST kapsamında düzenlenen İnsansız Su Altı Sistemleri ve İnsansız Deniz Aracı Yarışmaları ile Mavi Vatan’da oyunun kurallarını yeniden yazacak olan genç beyinleri buluşturdu.

Türkiye Teknoloji Takımı Vakfı (T3 Vakfı) ile Sanayi ve Teknoloji Bakanlığının ana yürütücülüğünde 02-06 Ekim tarihleri arasında Şakirpaşa Havalimanında gerçekleşecek TEKNOFEST Adana kapsamında dört ayrı kategoride düzenlenen yarışmalara öncülük etti. Genç beyinlerin büyük ilgi gösterdiği yarışmaların Antalya durağı, 05-08 Eylül 2024 tarihlerinde ANFA Fuar Merkezinde gerçekleştirildi. Final heyecanının yaşandığı Antalya’daki Hava Savunma Sistemleri ve Ulaşımda Yapay Zeka Yarışmasının ardından Mersin’deki yarışmalarda da gençler arasında kıyasıya rekabet yaşandı. ASELSAN’ın yürütücüsü olduğu İnsansız Su Altı Sistemleri Yarışması 17-20 Eylül 2024 tarihlerinde Mersin Olimpik Yüzme Havuzunda, İnsansız Deniz Aracı Yarışması ise 19-22 Eylül 2024 tarihlerinde Mersin Erdemli Balıkçı Barınaklarında gerçekleştirildi.

İnsansız Deniz Aracı Yarışmasına başvuran 124 takımdan engelden sakınma ve limana yanaşma görevlerini manuel ve otonom şekilde başarıyla gerçekleştirenler finalde yarıştı. İnsansız Su Altı Sistemleri Yarışmasına başvuran bin 110 takım torpido fırlatma, su altı kablolarının tespiti, renk algılama sistemleriyle kapıdan geçme gibi senaryoları başarıyla tamamlamak için yarıştı.

ASELSAN Genel Müdürü Ahmet Akyol, TEKNOFEST yarışmaları hakkında şunları söyledi:

“Ülkemizin geleceğinde söz sahibi olacak gençlerimizin fikirleriyle, Milli Teknoloji Hamlemizin tohumlarını bugünden ekiyoruz. Geleceğin mühendisleri, pilotları ve uzay bilimcilerinin, yürütücüsü olduğumuz yarışmalarda sergilediği performans bizi gururlandırdı. İnsansız Su Altı Sistemleri ile ilk kez düzenlenen İnsansız Deniz Aracı Yarışmalarımızla gençlerimiz, yeteneklerini ve inovatif fikirlerini ortaya koydu.

ASELSAN, bugüne kadar elde ettiği teknolojik birikim ve yeteneklerini kullanarak Türkiye’nin ilk yerli ve millî ufuk ötesi denizaltı savunma harbi sonarı DÜFAS’ı tamamen özgün teknolojiyle Mavi Vatan’a kazandırdı. Yüksek seviye otonomi kabiliyetine sahip, merkezi bir kontrolden bağımsız sürü formasyonunda seyir ve görev icra edebilen insansız deniz aracı sürüsü sistemi (ALBATROS-S) ile  su üstü harbi ve elektronik harp görevlerini icra etmek üzere geliştirilmiş insansız deniz aracı MARLİN 100 EW de ASELSAN tarafından geliştirildi.

Son dönemde insansız sistemler, robotlar ve otonom sistemlerin kullanımı yaygınlaşıyor. Bizde ASELSAN olarak geleceğin savaş sahasında yaygın şekilde kullanılacak, uzaktan kontrol edilebilen, kendi başına karar verme yeteneklerine sahip platformlar üzerinde çalışıyoruz. DaÜFAS, MARLİN ve Albatros İnsansız Deniz Araçları, FERSAH Karinaya Monteli Sonarı ve Otonom Sualtı Aracı DERİNGÖZ gibi çözümlerle önemli birikime ulaştık. TEKNOFEST yarışmalarıyla ASELSAN’ın geçmişten gelen bu kabiliyetlerini gençlerin parlak fikirleriyle birleştiriyoruz. Mavi Vatan’ın korunmasının kritik olduğu günümüzde gençlerimizin, bu alanda önemli projelere imza atacağına inanıyorum. Gençlerin akıllarıyla değer kattığı projeler sayesinde, geleceğin insansız sistemlerini birlikte geliştireceğiz. Bu vesileyle akıl ve azimleriyle kıyasıya yarışan tüm TEKNOFEST gençliğini tebrik ediyorum.”",
220,adana-teknofestte-aselsan-ruzgari-esecek,https://www.aselsan.com/tr/haberler/detay/220/adana-teknofestte-aselsan-ruzgari-esecek,ADANA TEKNOFEST’TE ASELSAN RÜZGARI ESECEK,30 Eylül 2024,3 dk,https://wwwcdn.aselsan.com/api/file/haber_blog_galeri.jpg,"ASELSAN, dışa bağımlılığı azaltan, iletişim güvenliğini üst düzeyde tutan oyun değiştirici etkiye sahip milli haberleşme teknolojileriyle TEKNOFEST’te olacak.

Başta haberleşme sistemleri olmak üzere milli çözümlerini TEKNOFEST Adana’da gençlerle buluşturmaya hazırlanan ASELSAN, çocukları da keyifli bir gelecek yolculuğuna çıkaracak. Türkiye Teknoloji Takımı Vakfı (T3 Vakfı) ile Sanayi ve Teknoloji Bakanlığı ana yürütücülüğünde düzenlenen dünyanın en büyük Havacılık, Uzay ve Teknoloji Festivali TEKNOFEST, bu yıl 02-06 Ekim tarihleri arasında Adana’da düzenlenecek. ASELSAN, hem geliştirdiği sistemler hem de çocuklara yönelik birbirinden eğlenceli aktiviteleriyle TEKNOFEST’in değişmez paydaşları arasında yer alacak. Festival alanının tamamı ASELSAN’ın milli imkanlarla geliştirdiği 110 güvenlik kamerasıyla izlenecek.

ASELSAN, TEKNOFEST’te başta güvenli iletişim imkanı sağlayan haberleşme çözümlerinin yanı sıra, aviyonik, elektro-optik, radar, elektronik harp, deniz ve güvenlik sistemleri alanında geliştirdiği 80’den fazla ürün/sistemini sergileyecek. Festival alanında Gök Vatan’ın koruyucusu olan KORKUT Hava Savunma Sistemi, HİSAR O Hava Savunma Sistemi, SİPER Atış Kontrol Merkezi, GÜRZ Hibrit Hava Savunma Sistemi ziyaretçilerin beğenisine sunulacak. Kara Araçları Deneyim Alanında ise ZMA-X İnsansız Zırhlı Muharebe Aracı ile ASLAN İnsansız Kara Aracı, TEKNOFEST kuşağıyla buluşacak.

ASELSAN, stant alanında güvenlik açığını sıfırlayan haberleşme sistem çözümlerini TEKNOFEST kuşağıyla buluşturacak. Festivalde cep telefonu ve telsizin birleştiği yeni nesil iletişim cihazı olan 3810 Hibrit El Terminali, Jandarma için üretilen 3700 Yeni Nesil Telsizi, en zor şartlarda kesintisiz iletişim imkanı sağlayan ARTcom 5433 EHKET Taktik El Telsizi, haberleşme sisteminin omurgasını oluşturan Taşınabilir Radyo Link Sistemi, IFF Dost Düşman Tanımlama Sistemi ve Uydu Haberleşme Terminali vitrine çıkacak.

TEKNOFEST’te muadillerinden üstün özelliklere sahip olan ASELFLIR-500 Keşif, Gözetleme ve Hedefleme Sistemi, KARAT-200 Kızılötesi Arama ve Takip Sistemi, TOYGUN-200 EO Sensör Sistemi, TOLUN Mühimmatı, GÖZDE Güdüm Kiti, FULMAR 200-A SAR Podu, MURAD Burun Radarı, ALP 300-G Erken İkaz Radarı, STR 700-G Silah Tespit Radarı, ANTIDOT 2U-LB Mini Elektronik Harp Podu, IRIS-100 Füze İkaz Sistemi, DÜFAS Çekili Sonar, DERİNGÖZ Otonom Sualtı Aracı, AVCI Kaska Entegre Gösterge Sistemi, aselPINE Silah Kontrol Sistemi, AMAC Kokpit Kontrol Sistemi ve KILAVUZ-11 Ataletsel Ölçüm Birimi gibi ürünler de yer alacak.

ASELSAN’ın Tekno Macera standında ise çocuklar keyifli anların tadını çıkaracak. ASELSAN’ın bilim ve teknoloji meraklısı çocuklar için 2019 yılında hayata geçirdiği uzun soluklu sosyal sorumluluk projesi Tekno Macera, TEKNOFEST Adana boyunca çocuklara unutulmaz bir deneyim yaşatacak. Tekno Macera deneyim alanında çocuklar, keyifli bir gelecek yolculuğuna çıkacak. Geleceğe Yolculuk rotasında deniz altındaki yaşamı inceleme imkanına sahip olacak çocuklar, su üstünde inceleme yapacak kit tasarlayabilecek. Kodlama çalışması ile hayalet balığı bulmaya çalışacak olan çocuklar, 9D su altı yolculuğu ile macera dolu yolculuklarını tamamlayacak.

ASELSAN, TEKNOFEST kapsamında Antalya’da düzenlenen Ulaşımda Yapay Zeka ve Hava Savunma Sistemleri Yarışması ile Mersin’de yapılan İnsansız Deniz Aracı ve İnsansız Su Altı Sistemleri Yarışmasının da yürütücülüğünü üstleniyor. ASELSAN, yarışmalarda dereceye giren takımlara çeşitli teknoloji destekleri veriyor. ‘Ayakları yere basmayan festival’ mottosuyla yapılan TEKNOFEST yarışmalarıyla gençlerin milli teknoloji geliştirme konusunda ilgisinin artırılması hedefleniyor.

Teknoloji tutkunu TEKNOFEST gençliğinin artık Türkiye’nin geleceğinde söz sahibi olduğunu belirten ASELSAN Genel Müdürü Ahmet Akyol, festivalle ilgili şu değerlendirmeyi yaptı:

“Aydınlık yarınlarımızın umudu olan gençlerimiz TEKNOFEST ile hayallerini gerçeğe dönüştürüyor, büyüklerinden bayrağı devralıyor. TEKNOFEST’in yaktığı teknoloji ışığı dalga dalga yayılarak Milli Teknoloji Hamlesine yön verecek gençleri sarıyor. Bir marka haline gelen TEKNOFEST’ler sayesinde gençlerimiz, geleceği bugünden tasarlıyor. Onların bitmek bilmeyen enerjisi, kabına sığmayan potansiyeli, engelleri aşan azmi ülkemizin Milli Teknoloji Hamlesinin yapı taşını oluşturuyor. TEKNOFEST gençliğinin gözündeki ışıltı bizim, geleceğin tam bağımsız Türkiye’sini yaratma yolundaki kararlılığımızı perçinliyor. TEKNOFEST gençliğinden aldığımız ilhamla oyun değiştirici teknolojiler geliştiriyor, ihracat odaklı büyüme stratejimizi başarıyla uyguluyoruz. Son günlerdeki gelişmeler haberleşme altyapılarının güvenliğinin ne kadar kritik olduğunu bir kez daha gözler önüne serdi.

Bizde 1975'te başlayan haberleşme sistemleri yolculuğumuzda, bugün ulaştığımız nokta ile ülkemizi dünyada zirveye taşıyoruz. Haberleşme altyapılarının güvenliğini sağlamak için milli çözümler geliştiriyoruz. Mehmetçiğin olduğu her sahada akıllı telefonların yeteneklerini, baz istasyonu kullanmadan sağlayabiliyoruz. Haberleşme güvenliğini üst seviyede tutan çözümlerimizle hem ülkemizin hem de güvenlik güçlerimizin iletişim altyapısını korumada adeta aşılmaz bir güvenlik duvarı örüyoruz. TEKNOFEST’te halkımızla buluşturacağımız milli haberleşme çözümlerimizle dışa bağımlılığı azaltıyor, güvenli ve kesintisiz haberleşme imkanı sağlıyoruz.

Milli çözümlerimizi sergileme fırsatı bulduğumuz TEKNOFEST ruhunun, gençlerimizin ufkunu genişletmesi için büyük bir fırsat olduğuna inanıyorum. TEKNOFEST etkisiyle gençlerimizin savunma ve teknolojiye daha çok ilgi duymaya başladığını görüyoruz. ASELSAN olarak, ‘sen geleceksin diye’ Adana’da olacağız. Milli Teknoloji Hamlesi vizyonuna gönül veren, ülkemizin geleceği için fikri olan, dışa bağımlılıktan kurtulmamız için emek harcayan tüm teknoloji tutkunlarını TEKNOFEST heyecanına ortak olmaya bekliyoruz.”",
231,aselsan-teknolojideki-ustunlugunu-istikrarli-buyumesine-yansitiyor,https://www.aselsan.com/tr/haberler/detay/231/aselsan-teknolojideki-ustunlugunu-istikrarli-buyumesine-yansitiyor,"ASELSAN, TEKNOLOJİDEKİ ÜSTÜNLÜĞÜNÜ İSTİKRARLI BÜYÜMESİNE YANSITIYOR",15 Ekim 2024,3 dk,https://wwwcdn.aselsan.com/api/file/haber_blog_galeri.jpg,"ASELSAN, enflasyon muhasebesi uygulanmış 2024 yılı üçüncü çeyreğine ait finansal sonuçlarını açıkladı. Kamuyu Aydınlatma Platformuna (KAP) yapılan açıklamaya göre ASELSAN'ın 2024 yılının üçüncü çeyreğinde cirosu geçen yılın aynı dönemine göre reel olarak yüzde %14 büyüyerek 60,7 milyar TL’ye ulaştı. FAVÖK marjı %24 seviyesinde gerçekleşen ASELSAN’ın Net kâr marjı ise geçen yılın aynı dönemine göre yüzde %8’den %10’a yükseldi.

İstikrarlı Büyümenin Satır Başları (Yılın İlk 9 Ayında):

• İmzalanan Yeni Sözleşme: 3,2 Milyar ABD Doları

• Bakiye Siparişler: 12,6 Milyar ABD Doları

• Hasılat: 60,7 Milyar TL

• Hasılat Büyümesi: + %14

• FAVÖK Marjı: %24

• Net Kâr Marjı: %10

• Sipariş / Teslimat oranı: 1,5

İstikrarlı büyümesini sürdüren ASELSAN’ın ilk dokuz aylık cirosu geçen yılın aynı dönemine göre reel olarak yüzde 14 büyüyerek 60,7 milyar TL’ye ulaştı. 2024 yılının 9 aylık bölümünde; Güdüm ve Aviyonik Sistemleri, Hava Savunma Sistemleri, Deniz Sistemleri, Haberleşme Sistemleri, Radar ve Elektronik Harp Sistemleri, Modernizasyon faaliyetleri ve Kent Güvenliği Sistemlerine ilişkin Projelerde önemli ilerlemeler gerçekleştirdi.

Şirketin brüt kârı, geçen yılın aynı dönemine göre yüzde 26 artış gösterdi. Faiz, Amortisman ve Vergi Öncesi Kârı (FAVÖK), 2023’ün aynı dönemine kıyasla yüzde 13 artış göstererek 14,4 milyar TL’ye yükseldi. FAVÖK marjı ise yüzde 24 olarak gerçekleşti.

ASELSAN, güçlü özsermaye yapısını korudu. Özkaynaklarının toplamı 2023 yılsonuna kıyasla yüzde 4 arttı. ASELSAN’ın özkaynaklarının aktiflerine oranı ise yüzde 59 olarak gerçekleşti.

Cirosunu, brüt satış kârını, FAVÖK’ünü, özkaynaklarını, bakiye sipariş tutarını ve diğer birçok finansal göstergesini geliştiren ASELSAN, 2024 yılının üçüncü çeyreğini de başarılı sonuçlarla geride bıraktı. İhracat odaklı büyüyen, alanında en iyi ürünü yapan ve oyun değiştirici teknolojiler üreten ASELSAN, yatırımcı sunumunda yer verdiği geleceğe yönelik beklentilerini teyit etti.

Yeni sözleşme imzalama noktasında sahip olduğu ivmeyi koruyan ASELSAN, 2024 yılının ilk 9 ayında toplam 3,2 milyar ABD Doları tutarında sözleşme imzaladı. Böylelikle 2023 yıl sonunda 11 milyar ABD Doları olan ASELSAN’ın Bakiye Siparişleri yüzde 15 oranında artarak 12,6 milyar ABD Dolar seviyesine yükseldi.

2024 yılının ilk 9 ayında ASELSAN, her biri 50 milyon ABD Doları üzerinde değere sahip 2,4 milyar ABD Doları tutarında 17 büyük sipariş aldı. ASELSAN’ın, 2024 yılının ilk 9 ayında imzaladığı yurt dışı sözleşme tutarı geçen yılın aynı dönemine göre %52 oranında arttı.

2024 Yılının 1. Çeyreğinde Alınan Önemli Siparişler:

• Uluslararası bir müşteri ile imzalanan Akıllı Ulaşım Sistemleri ihracatına yönelik sözleşme.

• Güdüm kitleri ve hava elektro-optik sistemlerinin uluslararası son kullanıcılara ihracatına yönelik sözleşme.

• TCDD Taşımacılık ile imzalanan Araç Üstü Sinyalizasyon ekipmanı tedariki sözleşmesi.

• Türkiye Cumhuriyeti Milli Savunma Bakanlığı ile imzalanan Türk Silahlı Kuvvetleri’nin ihtiyacı olan Akıllı Mühimmat Tedariki sözleşmesi.

• Türkiye Cumhuriyeti Cumhurbaşkanlığı Savunma Sanayii Başkanlığı ile imzalanan Yakın Hava Savunma Sistemleri Tedariki sözleşmesi.

2024 Yılının 2. Çeyreğinde Alınan Önemli Siparişler:

• Asya ve Orta Doğu’da yerleşik müşterilerin son kullanımı için; Elektronik Harp, Radar, Sonar Sistemleri ve Güdüm Kitleri dahil olmak üzere Savunma Sistemlerinin ihracatına yönelik sözleşme.

• TUSAŞ - Türk Havacılık ve Uzay Sanayii A.Ş. ile imzalanan uydu faydalı yüklerine yönelik  sözleşme.

• MİLGEM 9-12 Gemileri Savaş Sistemleri ve Faydalı Yüklerine ait sözleşme.

• Türkiye Cumhuriyeti Cumhurbaşkanlığı Savunma Sanayii Başkanlığı ile imzalanan Kent Güvenliği Sistemlerine yönelik sözleşme.

2024 Yılının 3. çeyreğinde alınan önemli siparişler:

• Asya-Pasifik bölgesindeki müşteriler ile imzalanan kara platformları için Uzaktan Komutalı Silah Sistemi ve Deniz Platformları için Uzaktan Komutalı Silah Sistemi, Radar, Ataletsel Navigasyon, Dost Düşman Tanıma Sistemleri ve Elektronik Harp Süitinden oluşan faydalı yüklerin satışına yönelik sözleşme.

• Uluslararası bir müşterinin son kullanımı için Hava Savunma Sistemleri ihracatına yönelik sözleşme.

• Uluslararası bir müşterinin son kullanımı için Deniz Platformlarına faydalı yükler içeren Sistemlerin ihracatına yönelik sözleşme.

• Türkiye Cumhuriyeti Cumhurbaşkanlığı Savunma Sanayii Başkanlığı ile imzalanan Elektronik Harp Sistemlerine yönelik sözleşme.

• ROKETSAN ile imzalanan Hava Savunma Füze Alt Sistemleri tedarikine yönelik sözleşme.",
233,aselsan-oyun-degistirici-teknolojileriyle-sahada-,https://www.aselsan.com/tr/haberler/detay/233/aselsan-oyun-degistirici-teknolojileriyle-sahada-,"ASELSAN, OYUN DEĞİŞTİRİCİ TEKNOLOJİLERİYLE SAHA’DA",19 Ekim 2024,2 dk,https://wwwcdn.aselsan.com/api/file/haber_blog_galeri.jpg,"ASELSAN, geleceği şekillendiren oyun değiştirici teknolojilerini SAHA EXPO’da dünya devleriyle buluşturacak.

Türkiye'nin ve Avrupa'nın en büyük sanayi kümelenmesi olan SAHA İstanbul tarafından, Cumhurbaşkanlığı himayesinde organize edilen SAHA EXPO Uluslararası Savunma, Havacılık ve Uzay Sanayi Fuarı, bin 400’den fazla firmanın katılımı ile 22-26 Ekim tarihlerinde İstanbul Fuar Merkezi'nde (İFM) gerçekleştirilecek.

Türkiye’nin teknoloji lideri olan ASELSAN; SAHA EXPO’da en büyük stant alanına ve en geniş ürün yelpazesine sahip firması olarak boy gösterecek.

Fuara en geniş katılımı gerçekleştiren ASELSAN; insansız sistemler, uydu teknolojileri, askeri haberleşme, uçuş destek birimleri, elektro-optik sistemler, radar çözümleri, çok katmanlı hava savunma sistemlerini içeren ileri teknolojilerini sergileyecek. Alanında en iyileri üreterek, ihracat odaklı büyümeye odaklanan ASELSAN, fuarda 100’ü aşkın oyun değiştirici ürün ve sistemini uluslararası delegasyonların beğenisine sunacak.

ASELSAN, uçtan uca milli ve güvenli haberleşmeye olanak sağlayan yeni ağ tabanlı haberleşme sistemlerini, özgün mühendislik eseri yeni elektronik harp podlarını, günümüzün hava tehditlerine karşı ileri çözümler sunan yeni anti drone sistemlerini de ilk kez SAHA EXPO’da tanıtacak. ASELSAN, lansmanlarda Yeni Ağ Tabanlı Haberleşme Sistemleri arasındaki AcroSAT-Ka45-A, T-Link LOS-A, T-Link LOS-MG ile ARTCom 6993-A URAL’ı; KORKUT 25, BUKALEMUN ve KANGAL FPV olarak adlandırılan, drone avcısı sistemleri SAHA’da global oyuncularla buluşturuyor. Yeni Elektronik Harp Podları ile SAHA’da dikkatleri üzerine çekmesi beklenen ASELSAN; ANTIDOT 2-U LB/MB/HB, ANTIDOT 2-U/S ve ANTIDOT 2-U sistemlerini İstanbul’da tanıtma fırsatı bulacak.

ASELSAN, SAHA EXPO açık sergi alanında KORKUT 25mm, ŞAHİN 130 Fiziki İmha Sistemi, İHTAR Mobil Anti-Drone Sistemi, HİSAR A 150 Hava Savunma Sistemi, HİSAR O 100/ER Hava Savunma Sistemi, SİPER Atış Kontrol Merkezi, ALP-300 G Erken İkaz Radarı, GÜRZ 100 Hibrit Hava Savunma Sistemi ve ALP-100 G Alçak İrtifa Radarını sergileyecek. ASELSAN’ın standında görücüye çıkacak sistemler arasında DRAGON-EYE Gözetleme ve Hedefleme Sistemi, DORUK 120 EO Sensör Sistemi, YILDIRIM-100 EO Kendini Koruma Sistemi, MURAD 110-A Burun Radarı, KORAL-NG, ASELFLIR-500 Kesif, Gözetleme ve Hedefleme Sistemi, TOLUN-IIR Tam Atım Mühimmat, ADEN KDU-44 Klayve Gösterge Birimi, AcroSAT Ku 27cm ve 45cm Uydu Terminali, ARTcom 5433 EHKET El Telsizi, ASTELA 3700 El ile araç ve sabit merkez telsizleri yer alıyor.

Oyun değiştirici etkiye sahip teknolojilerin gücüyle SAHA’ya çıktıklarını belirten ASELSAN Genel Müdürü Ahmet Akyol, “Fuar kapsamında milli üretim gücümüzü gösteriyor, stratejik ortaklıklarımızı genişletiyor ve iş birliği fırsatlarını değerlendiriyoruz” dedi. Akyol, sözlerini şöyle sürdürdü:

“Fuar kapsamında zengin ürün portföyümüz ile dünyanın dört bir tarafındaki potansiyel iş ortaklarının yanı sıra küresel oyuncularla da görüşeceğiz. Böylece hem mevcut iş birliklerini geliştirmeyi hem de yeni ortaklıkların kapısını aralamayı hedefliyoruz.

Savunma ekosisteminin devlerini buluşturan SAHA’da ASELSAN olarak sıfırdan ürettiğimiz, küresel ölçekte ses getiren sistemlerimizle yer alıyoruz. ASELSAN için artık ihracat odaklı büyümeyi ajandamızın ilk sırasına aldık. İhracatla dünyaya açılma hedefimiz doğrultusunda ASELSAN’ın teknolojik kabiliyetlerinin geldiği noktayı SAHA EXPO’da savunma devlerine göstermenin gururunu yaşıyoruz.

Bu amaç doğrultusunda geniş ürün yelpazemize eklediğimiz ürünler ve yenilikçi teknolojilerle küresel bir savunma şirketi olarak SAHA’da dikkatleri üzerimize toplayacağız. Dünyanın en büyük 42’nci savunma sanayi şirketi olarak ihracat odaklı büyüme stratejimiz çerçevesinde çözümlerimizi başta Avrupa, Ortadoğu, Latin Amerika, Güney Asya olmak üzere farklı coğrafyalarda daha fazla ülkeye ulaştırmayı hedefliyoruz. AselsaneXt vizyonumuz doğrultusunda ASELSAN’ı 2030 yılına kadar dünyanın en büyük 30 savunma sanayi şirketinden biri haline getirmeyi hedefliyoruz. SAHA EXPO’nun ASELSAN’ın global hedeflerini gerçekleştirmesi için önemli bir fırsat kapısı açacağına inanıyorum.”",
244,oyun-degistirici-teknolojilerin-lideri-aselsan-49-yasinda,https://www.aselsan.com/tr/haberler/detay/244/oyun-degistirici-teknolojilerin-lideri-aselsan-49-yasinda,"OYUN DEĞİŞTİRİCİ TEKNOLOJİLERİN LİDERİ ASELSAN, 49 YAŞINDA",14 Kasım 2024,2 dk,https://wwwcdn.aselsan.com/api/file/haber_blog_galeri.jpg,"Oyun değiştiren teknolojileriyle dünyanın en büyük savunma sanayi şirketleri arasında boy gösteren ASELSAN, 49’ncu yaşını kutluyor.

ASELSAN, Kıbrıs Barış Harekatının ardından Türkiye’ye uygulanan ambargolara yanıt olarak 49 yıl önce bugün 14 Kasım 1975’te kuruldu. ASELSAN heyeti, 49’nci kuruluş yıldönümü nedeniyle 14 Kasım’da Gazi Mustafa Kemal Atatürk’ün ebedi istirahatgâhı olan Anıtkabir’i ziyaret etti. ASELSAN Genel Müdürü Ahmet Akyol başkanlığındaki ASELSAN heyeti, Aslanlı Yoldan geçerek Atatürk’ün mozolesine ilerledi. Akyol’un mozoleye çelenk bırakmasının ardından, ASELSAN heyeti, saygı duruşunda bulunarak İstiklal Marşını okudu. ASELSAN heyeti, Anıtkabir ziyaretinde 49’uncu kuruluş yıldönümüne özel olarak tasarlanan kokartı yakalarında taşıdı. Atatürk’ün mozolesinde gerçekleşen törenin ardından ASELSAN Genel Müdürü Akyol, Misak-ı Milli Kulesine geçerek, Anıtkabir Şeref Defterini imzaladı.

Akyol, Şeref Defterine şu satırları yazdı:

“Saygıdeğer Atatürk, ASELSAN’ın 49’uncu kuruluş yıl dönümünü kutlamanın heyecanını yaşıyoruz. Güvenlik güçlerimizin haberleşme ihtiyaçlarını yerli üretimle karşılamak amacıyla kurulan ASELSAN, bugün ülkemizin gurur kaynağı şirketlerinden birine dönüştü. Denizlerin altından uzayın derinliklerine kadar, Türkiye’nin ürettiği her platformda, ASELSAN’ın teknolojileri var.

Milletimizin gözbebeği ASELSAN’ın başarıları, elbette Türkiye ile sınırlı değil. Bugüne kadar 90 farklı ülkeye ihracat yapmayı başardık. Dünyanın en büyük 42’inci savunma sanayi şirketi haline geldik. Geçtiğimiz yıl dünyanın en hızlı büyüyen 10 savunma sanayi şirketinden biri olmayı başardık. Elbette burada durmayacağız, ASELSAN’ı her anlamda küresel bir şirkete dönüştürecek hedeflerimizin peşinden koşacağız. 2030 sonunda dünyanın en büyük 30 savunma sanayi şirketinden biri olma hedefiyle yolumuza emin adımlarla devam ediyoruz.

Bu iddialı hedefi başarmak için, alanında en iyileri üretmeyi, oyun değiştirici teknolojiler geliştirmeyi, ihracat odaklı büyümeyi sürdüreceğiz. ASELSAN, kendine, insanına, gençlerine güvenen bir milletin neleri başarabileceğinin yaşayan bir örneğidir. Milli mücadeleyi başarıya taşıyan değerler, aynı zamanda ASELSAN’ın da değerleridir. 11 bini aşkın ASELSAN ailesi, hem şirketimizi büyütmeye hem de milletimize daha büyük gururlar yaşatmaya kararlıdır.

50’nci yaşımıza bir yıl kala, yeni başarılarla milletimizin yüzünü güldürmeye devam edeceğiz. Demir ağlarla ördüğünüz cumhuriyeti Çelik Kubbe ile zırhlandıracağız. Bizlere emanet ettiğiniz cumhuriyeti dünyada hak ettiği yere taşımak için daha fazla çalışmaya, daha fazla üretmeye devam edeceğiz. Ruhunuz şad olsun.”

49 yıldır Türkiye’ye teknolojide güven sunan ASELSAN, Türk Silahlı Kuvvetleri’nin haberleşme ihtiyaçlarının milli imkanlarla karşılanması için 1975 yılında ambargolara yanıt olarak kuruldu. Türkiye’nin en büyük savunma elektroniği kuruluşu olan ASELSAN; Türk Silahlı Kuvvetlerini Güçlendirme Vakfına (TSKGV) bağlı anonim bir şirket olarak başarı grafiğini her geçen gün yükseltiyor.  ASELSAN; 49 yıldır denizlerin altından uzayın derinliklerine her alanda oyun değiştirici etkiye sahip ileri teknolojiler geliştiriyor. Dünyanın ilk 100 savunma sanayi şirketi listesinde 42’inci sırada yer alan ASELSAN, 2030 yılında global ölçekte en büyük 30 firma arasına girmeyi hedefliyor. AselsaneXt vizyonu doğrultusunda alanında en iyi ürünleri üreten, oyun değiştirici teknolojiler geliştiren ve ihracat odaklı büyüyen bir dünya markası haline gelen ASELSAN, 49 yıldır ülkemizin ileri teknolojide dışa bağımlılığının azaltılmasına katkı sağlıyor. En önemli gücü, sahip olduğu nitelikli insan kaynağı olan ASELSAN’ın, 11 bini aşan çalışanının büyük kısmı mühendislerden oluşuyor.",https://wwwcdn.aselsan.com/api/file/aselsan_49_yasinda_icerik_112024.jpg
248,aselsanin-umman-ofisi-acildi,https://www.aselsan.com/tr/haberler/detay/248/aselsanin-umman-ofisi-acildi,ASELSAN’IN UMMAN OFİSİ AÇILDI,05 Şubat 2025,1 dk,https://wwwcdn.aselsan.com/api/file/haber_blog_galeri.jpg,"Orta Doğu ve Körfez bölgesindeki varlığını güçlendiren ASELSAN’ın Umman Ofisi açıldı.

ASELSAN Umman Ofisi’nin Açılış Töreni, Savunma Sanayii Başkanı Prof. Dr. Haluk Görgün; Türkiye'nin Muskat Büyükelçisi Prof. Dr. Muhammet Hekimoğlu, ASELSAN Genel Müdürü Ahmet Akyol, TUSAŞ Genel Müdürü Dr. Mehmet Demiroğlu, HAVELSAN Genel Müdürü Dr. Mehmet Akif Nacar ile ROKETSAN Genel Müdürü Murat İkinci’nin katılımlarıyla gerçekleştirildi.

Umman’ın başkenti Muskat’ta açılan yeni ofis, halen Katar, Birleşik Arap Emirlikleri, Suudi Arabistan ile Ürdün'de ofisleri ve iştirakleri bulunan ASELSAN'ın Orta Doğu ve Körfez bölgesindeki varlığını güçlendirmeye yönelik çalışmalarının bir parçası olacak.

Umman Ofisi, alanında en iyi ürünleri yapan, oyun değiştirici teknolojiler geliştiren ve ihracat odaklı büyüyen ASELSAN'ın global ölçekte gelişmesine katkı sunacak.

ASELSAN'ın Umman'daki varlığı, iki ülke arasında bilgi aktarımı ve kapasite geliştirme faaliyetleri açısından yeni fırsatlar sunacak.

ASELSAN Genel Müdürü Ahmet Akyol, yeni ofisin stratejik önemine vurgu yaparak şunları söyledi:

""Bu genişleme, Körfez bölgesinde gelişmiş savunma çözümleri sağlamaya ve ortaklıkları geliştirmeye olan bağlılığımızın bir kanıtıdır. Muskat Ofisimiz pazarlama ve ticaret konularına odaklanacak. ASELSAN teknolojilerinin geliştirilmesi, müşteri memnuniyeti ve son kullanıcılarına kapsamlı satış sonrası destek sağlanmasıyla Umman’ın yanı sıra komşu ülkelerin güvenliğine ve teknolojik ilerlemesine katkıda bulunmanın heyecanını yaşıyoruz.""

Savunma Sanayii Başkanı Prof. Dr. Haluk Görgün, ASELSAN Muskat Ofisinin açılışında şu değerlendirmelerde bulundu:

“ASELSAN'ın Umman'daki Muskat Ofisinin açılışında yer almaktan büyük bir memnuniyet duyuyorum. Türk savunma sanayii, son yıllarda geliştirdiği teknolojiler ve artan ihracat kapasitesiyle küresel anlamda dikkat çekici bir başarıya imza attı. Açılan bu yeni ofisimizin, Körfez Bölgesi ile bağlarımızı derinleştirme kararlılığımızı yansıtan önemli bir adım olduğunu değerlendiriyor ve Türkiye ile Umman arasındaki bağları daha da derinleştireceğine inanıyorum. Bu girişimde yer alan ve katkı sağlayan herkese yürekten teşekkürlerimi sunuyorum.”",https://wwwcdn.aselsan.com/api/file/aselsan_umman_acilis_20250205.jpg|https://wwwcdn.aselsan.com/api/file/aselsan_umman_acilis2_20250205.jpg
249,mavi-vatanin-yeni-koruyucusu-goksur,https://www.aselsan.com/tr/haberler/detay/249/mavi-vatanin-yeni-koruyucusu-goksur,MAVİ VATAN’IN YENİ KORUYUCUSU GÖKSUR,17 Şubat 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN ve TÜBİTAK SAGE tarafından geliştirilen Türkiye’nin millî ve yerli nokta hava savunma sistemi olan GÖKSUR su üstü platformundan ilk atışını icra etti.

Türkiye’nin katmanlı hava savunma sistemi Çelikkubbe’nin denizlerdeki kritik unsurlarından ASELSAN’ın Nokta Hava Savunma Sistemi GÖKSUR; mavi vatanı, gemisavar ve seyir füzeleri, silahlı/silahsız insansız hava araçları, savaş uçakları ve helikopter tehditlerine karşı savunacak.

GÖKSUR atışlı testi, TCG BEYKOZ’dan Sinop açıklarında 16 Şubat 2025 tarihinde başarıyla icra edildi. GÖKSUR Güdümlü Mermisi BOZDOĞAN füzesinin yüksek performanslı yeteneklerinin yanı sıra, çift yönlü veri bağı haberleşmesi sayesinde Deniz Kuvvetlerinin ihtiyaçlarını karşılayacak şekilde geliştirildi.

Modüler yapısı ile pek çok fırkateyn ve korvete uyarlanabilmesi nedeniyle yüksek ihracat potansiyeli taşıyan GÖKSUR, Paris’te gerçekleşen EURONAVAL 2024 Fuarında ziyaretçilerin büyük ilgisini çekmişti.

GÖKSUR Nokta Hava Savunma Sistemi; GÖKSUR 100-N VLS Dikey Atım Sistemi (Modular Vertical Launch System), GÖKSUR 100-N/StA Bağımsız Görev Yapabilen (All in One System) ve GÖKSUR 100-N Savaş Yönetim Sistemi ile Entegre Görev Yapabilen (Combat Management Integrated System) konfigürasyonları ile donanmamızın hizmetine sunulmaya hazır duruma geldi.

GÖKSUR; 360 derece Tehdit İmha Kabiliyeti, Yeni Nesil Kızılötesi (IIR) Arayıcı Başlıklı Güdümlü Mermi, satha yakın uçan tehditlere karşı yüksek etkinlik, Çoklu Angajman Kabiliyeti, Yapay Zeka destekli Atış Kontrol Sistemi, modüler mimari tasarımı sayesinde farklı boyutlardaki platformlara entegrasyon kolaylığı, müstakilen ve/veya platformun Savaş Yönetim Sistemine entegre çalışabilme kabiliyeti, Veri Bağı ile uplink/downlink ara safha güdüm yetenekleri ile Mavi Vatanı savunma kabiliyetimizi üst düzey mertebelere taşıyacak.",https://wwwcdn.aselsan.com/api/file/goksur_atis_haber_202502517.jpg
253,aselsan-50-yilini-rekorlarla-karsiladi,https://www.aselsan.com/tr/haberler/detay/253/aselsan-50-yilini-rekorlarla-karsiladi,ASELSAN 50. YILINI REKORLARLA KARŞILADI,25 Şubat 2025,10 dk,https://wwwcdn.aselsan.com/api/file/haber_blog_galeri.jpg,"ASELSAN, enflasyon muhasebesi uygulanmış 2024 yılına ait finansal sonuçlarını açıkladı. Kamuyu Aydınlatma Platformuna (KAP) yapılan açıklamaya göre ASELSAN'ın 2024 yılında Cirosu bir önceki yıla göre reel olarak %13 büyüyerek 120 Milyar TL’ye ulaştı. 2023’e göre, FAVÖK marjı %22’den %25 seviyesine yükselen ASELSAN’ın net kâr marjı ise %10’dan %13’e yükseldi. ASELSAN, bir önceki yıla göre %67 oranında artışla 508 Milyon ABD Doları tutarında ihracat gerçekleştirdi. Yıl içerisinde 6,5 Milyar ABD Doları tutarında yeni sözleşme imzalayan şirket, bakiye siparişlerini 14 Milyar ABD Dolarına çıkarttı. Yeni imzalanan ihracat sözleşmeleri ise %70 artış ile 1 Milyar ABD Doları olarak gerçekleşti. Söz konusu seviyeler tarihsel zirveler olarak kaydedildi.

2024 Yılının Önemli Satırbaşları:

İstikrarlı büyümesini sürdüren ASELSAN’ın 2024 yılı hasılatı geçen yıla göre reel olarak %13 büyüyerek 120 Milyar TL’ye ulaştı. 2024 yılı hasılatında Hava Savunma, Radar, Elektronik Harp, Güdüm, Aviyonik, Elektro-Optik, Deniz Sistemleri ve Askeri Haberleşme Sistemlerine yönelik teslimatlar önemli pay oluşturdu. Yurt dışı satışlarda hem tutar hem de oransal bazda kuvvetli büyüme sağlandı.

ASELSAN, son yıllarda önemli başarılar elde etti. Bu başarıları daha da hızlandırmak amacıyla 2024 yılında aselsaneXt programını devreye alan ASELSAN; insan, süreç, teknoloji, üretim ve iş geliştirme odaklı 5 ana proje yürütmeye başladı. Bu dönüşüm programının verimlilik artışına etkileri henüz ilk yılında gözlemlenebilir hale geldi. 2024 yılında ASELSAN’ın Kişi Başına Cirosu %9 oranında artış gösterdi. ASELSAN, sahip olduğu stoğun daha etkin yönetilmesi amacıyla önemli dijital dönüşüm projeleri hayata geçirdi. Yıllık sonuçlara göre; Şirket Aktiflerinde yaşanan %12 artışa rağmen Stok/Aktif oranında 3 baz puanlık iyileşme sağlanması, verimlilik artışının bir başka yansıması oldu. Millileştirme faaliyetleri neticesinde, ürün ve sistemlerde girdi olarak yerli ürünlerin daha fazla kullanılması ilave katkılar sağladı. Millileştirilen ürünler, yabancı muadillerine göre ortalama %22 maliyet avantajı getirdi. ASELSAN, 2024 yılında iştirakleriyle ilgili önemli adımlar attı. Etkin iştirak yönetimi ve odaklanma stratejisinin iştiraklere de yansıtılması neticesinde, iştiraklerin net kâra ve net nakde pozitif katkı sağladığı bir yıl geçirildi.

ASELSAN, 2024 yılında hem ürün hem de müşteri portföyünü geliştirmeye devam etti. 2024 yılında 29 yeni ürün envantere girdi. Şirket; orta ve uzun menzilli hava savunma sistemleri, erken ihbar radarları, sualtı sistemleri, geniş bant haberleşme, gimballi elektro-optik sistemler, raylı sistem sinyalizasyonu gibi yüksek katma değerli teknolojilerde yeni ürünlerini son kullanıcılarla buluşturmayı başardı. ASELSAN müşteri çeşitlendirme stratejisini başarıyla sürdürdü. 2020 yılı ile mukayese edildiğinde, sözleşme imzalanan yurt içi müşteri sayısı 180’den 394’e; yurtdışı müşteri sayısı 47’den 76’ya ulaştı. Söz konusu stratejiyle alınan işlerde artış sağlandı. 2024 yılında, 7 ülke ile ilk defa ihracat sözleşmesi imzalayan ASELSAN, 31 ürünü için de ilk defa ihracat sözleşmesi imzalamayı başardı. Özellikle yeni ürünlerin de katkısıyla yurtiçindeki platform üreticileriyle ilişkilerini güçlendirirken yurtdışında 6 platform üreticisiyle de ilk defa ihracat sözleşmesi imzaladı. Etkin yönetim, verimlilik artışı, envantere giren yüksek katma değerli ürünler, müşteri çeşitlenmesi, ihracat artışı gibi faktörler, şirketin kârlılığına olumlu etki yarattı. Hem brüt kâr hem de Faiz, Amortisman ve Vergi Öncesi Kâr (FAVÖK), 2023’e kıyasla %31 artış gösterdi. FAVÖK marjı %25 olarak gerçekleşen ASELSAN’ın net kâr marjı %13’e ulaştı. Kârlılıkla ilgili bu gelişmeler, şirketin operasyonel verimliliğindeki iyileşmenin temel göstergeleri arasında yer aldı.

ASELSAN, 2024 yılında faaliyetlerden yarattığı nakit akışını %77 oranında artırırken serbest nakit akışını da pozitife döndürdü. Bu dönemde, ASELSAN’ın ticari borcu %8 oranında, net borcu ise %17 oranında azaldı. Söz konusu gelişmelerle beraber, 2023 yılında 0,8 olarak gerçekleşen Net Borç/FAVÖK oranını 2024 yılı sonu itibarıyla 0,52’ye düşürdü. Şirket böylece, halihazırda sektör ortalamalarının altında seyreden pozisyonunu daha da iyi hale getirdi. Geçmiş dönemlerde, sabit yatırımlarına yıllık ortalama 100 Milyon ABD Doları kaynak ayıran ASELSAN, bu alanlardaki kaynağını ortalama 250 Milyon ABD Doları seviyesine taşımıştır. Benzer şekilde, ASELSAN, harp sahasında hızlı değişen trendlere uyum sağlamak amacıyla, Ar-Ge harcamalarını her yıl artırmaktadır. 2024 yılında Şirket öz kaynakları ile yapılan Ar-Ge’nin gelirlere oranı %7 seviyesinde gerçekleşti. Yatırımların ve Ar-Ge harcamalarının arttığı, ticari borçların azaldığı bir dönemde şirketin nakit akışında yaşanan iyileşme, 2024 yılında öne çıkan bir gelişme oldu. Bu gelişmede, ihracat odaklı büyüme stratejisinin bir yansıması olarak, yurtdışından daha fazla nakit girişinin gerçekleşmesi, önemli bir rol oynadı. Ayrıca, etkin finans yönetimi sayesinde şirketin katlandığı finansman giderleri de bir önceki yıla göre %45 azaldı. İhracatında, imzaladığı yeni sözleşmelerinde, bakiye sipariş tutarında, hasılatında, brüt satış kârında, FAVÖK’ünde, öz kaynaklarında, bilanço büyüklüğünde ve diğer birçok finansal göstergede ulaştığı seviyelerle ASELSAN 50. yaşını rekorlarla karşıladı. İhracat odaklı büyüyen, alanında en iyi ürünleri üreten ve oyun değiştirici teknolojiler geliştiren ASELSAN, geleceğe yönelik beklentilerini güçlü bir şekilde teyit etti.

ASELSAN olarak, 2024 yılında ortaya koyduğumuz yüksek performansın finansal sonuçlarımıza yansımış olmasından dolayı çok mutluyuz. Söz konusu gelişmeler aselsaneXt vizyonu ile ortaya koyduğumuz ihracat odaklı büyüme stratejimizin ilk somut çıktıları arasında yer almaktadır. Finansal sonuçlarımızın da ortaya koyduğu gibi, istikrarlı bir şekilde büyüyoruz. Gelirlerimiz istikrarlı bir şekilde artıyor. Yüksek teknoloji ürünlerle artan bu gelirleri ASELSAN’ın ve Türkiye’nin geleceği için kritik projelere aktarıyoruz. Bu büyümeyi sürdürülebilir hale getirme noktasında Ar-Ge ve seri üretim altyapılarımızı güçlendirecek yeni yatırımları hayata geçiriyoruz.

“Ajandamız İhracat”

“ÇELİKKUBBE’nin Bileşenleri Envantere Girmeye Devam Ediyor”

“Gelirlerimizi Yeni Yatırımlara Dönüştürüyoruz”

“Gücümüz İnsan”

Cari başarılara odaklanırken geleceğe de en iyi şekilde hazırlanmak gerekiyor. Tıpkı altyapıya ve Ar-Ge’ye yatırım yaptığımız gibi insan kaynağımızı geliştirmeye de büyük önem veriyoruz. ASELSAN’ın en önemli gücü insan kaynağı. Türkiye’nin en nitelikli kadrosuyla çalışıyoruz. Bu nitelikli kadroyu daha da nitelikli hale getirmek için çalışıyoruz. Çalışanlarımız için kişiselleştirilmiş eğitim programları hazırlıyoruz. Yöneticilerimiz için ASELSAN Mikro MBA Programını uyguluyoruz. ASELSAN Akademi Programı ile çalışanlarımıza lisanüstü eğitim imkanı sunuyoruz. Geçtiğimiz yıl, çalışan bağlılığında ve memnuniyetini önemli oranda artırdık. Bu bizi çok sevindiriyor. Bizi sevindiren bir başka gelişme de yurt dışında yaşayan ve ASELSAN’a dönüş yapmak isteyen mühendislerin sayısının 4 kattan fazla artış yapması oldu. ASELSAN, Türkiye’nin en parlak zihinleri için cazibe merkezi kimliğini pekiştiriyor.

“Hedefimiz 2030’da İlk 30’a Girmek ”",
255,celik-kanatlarin-gozdesi,https://www.aselsan.com/tr/haberler/detay/255/celik-kanatlarin-gozdesi,Çelik Kanatların Gözde'si,05 Mart 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN ve TÜBİTAK SAGE tarafından geliştirilen GÖZDE Güdüm Kiti, yüksek hızda hareket eden hareketli hedefi tam isabetle vurdu. GÖZDE, F-16 üzerinden yapılan atış testinde yüksek hızla hareket eden hedefi, nokta atışla vurdu.

Atışlı test faaliyeti, GÖZDE’nin hassas vuruş kabiliyetini gözler önüne serdi. F-16 üzerinden gerçekleştirilen test atışında yüksek hızla hareket eden binek araç hedefi, GÖZDE Güdüm Kiti ile tam isabetle vuruldu. Hava aracından elektro-optik sistem ile lazerle işaretlenen hedef, GÖZDE’nin ANS/KKS/LAB bütünleşik sensör güdümü ile takip edilerek başarılı şekilde imha edildi.

ASELSAN’ın oyun değiştirici teknolojileri arasında bulunan GÖZDE Güdüm Kiti, yüksek hızda hareketli hedef vuruş kabiliyeti ile Türk Silahlı Kuvvetlerine önemli bir yetkinliği kazandırmış oldu. ASELSAN ve TÜBİTAK SAGE'nin ortak başarısı, Türk savunma sanayiinin uluslararası alandaki rekabet gücünü daha da artıran önemli bir adım oldu.

GÖZDE Güdüm Güdüm Kiti, sabit ve hareketli hedeflerin hassas şekilde vurulmasını sağlayarak çelik kanatların gücüne güç katıyor. GÖZDE Güdüm Kiti, MK-82 genel maksat bombalarını, ANS/KKS ve Lazer Arayıcı Başlıklı (LAB) güdümlü mühimmata dönüştürerek, sabit ve yüksek hızlı hareketli hedeflerin hassas bir şekilde vurulmasını sağlıyor.

Herhangi bir itki sistemi taşımadan geliştirilen GÖZDE Güdüm Kiti, gelişmiş güdüm ve navigasyon kabiliyetleri sayesinde 500 LB ağırlığındaki oldukça etkili MK-82 bomba ailesini maliyet etkin bir yaklaşımla hareketli ve hassas hedef vurabilir hale getirdi. Çelik kanatların GÖZDE’si bu kabiliyetleri sayesinde Türk Silahlı Kuvvetlerine büyük bir stratejik üstünlük sunuyor.

Hem sabit hem de hareketli hedeflere angajman yeteneği bulunan GÖZDE, çok geniş operasyonel alanlarda etkili şekilde görev yapabiliyor. Özellikle, F-16 ve Bayraktar Akıncı platformlarına entegre edilen GÖZDE Güdüm Kiti, Gök Vatan’da kritik bir avantaj sağlıyor.",https://wwwcdn.aselsan.com/api/file/gozde_1.jpg|https://wwwcdn.aselsan.com/api/file/gozde-2.png|https://wwwcdn.aselsan.com/api/file/gozde-3.jpg
258,gokberk-fpv-tehditlerini-de-basariyla-imha-etti,https://www.aselsan.com/tr/haberler/detay/258/gokberk-fpv-tehditlerini-de-basariyla-imha-etti,"GÖKBERK, FPV TEHDİTLERİNİ DE BAŞARIYLA İMHA ETTİ",10 Mart 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN, yeni nesil teknolojilerden biri olan yönlendirilmiş enerji silahları alanında önemli adımlar atmaya devam ediyor. GÖKBERK Mobil Lazer Silah Sistemi, günümüzde öne çıkan asimetrik hareketli hava tehditlerini etkili şekilde imha edebiliyor.

GÖKBERK, mini/mikro İHA'ları ve EYP gibi tehditleri hard kill-soft kill imha etmeyi sağlayan yakın alan hava savunma silah sistemi olarak dikkat çekiyor. Daha önce döner kanatlı ve sabitli kanatlı kamikaze İHA’lara karşı etkinliği kanıtlanan GÖKBERK, son olarak muharebe alanındaki güncel asimetrik tehditlerden olan FPV dronlara karşı da test edildi. Yürütülen test çalışmalarında, GÖKBERK sistemiyle, FPV tehditlerin farklı senaryolarda tespiti, otomatik takibi ve imhası başarıyla gerçekleştirildi.

ASELSAN, GÖKBERK ile Türkiye’nin hava savunmasını sağlayacak ÇELİKKUBBE sistemi içinde görev yapacak yeni ve kritik bir ürün daha geliştiriyor.

GÖKBERK, ASELSAN’ın İHTAR platformuyla lazer silahını, dağıtık mimari yerine 6x6 mobil intikal yeteneğine sahip platform üzerinde buluşturuyor. TÜBİTAK BİLGEM başta olmak üzere ekosistemdeki birçok aktörün desteğiyle oluşturulan sistemin, önemli tüm alt bileşenleri yerli olarak geliştirildi.

GÖKBERK, yüksek hüzme kalitesine sahip yerli lazer kaynağı kullanarak hedeflerin hard kill imhasını gerçekleştirirken, yine ASELSAN tarafından geliştirilen elektronik karıştırıcıyla soft kill imha olanağı da sağlıyor.

Sistem, yönlendirme birimi üzerinde bulunan çeşitli elektro-optik sistemlerle çok hassas hedef takibi yapabiliyor. Yapay zeka destekli algoritmalarla sistemin takip ve teşhis yetenekleri en üst seviyeye çıkıyor. Gelişmiş üstün takip yeteneğinin yanı sıra yüksek lazer hüzme çıkış kalitesi sayesinde GÖKBERK, hedef setinde yer alan tehditleri oldukça kısa sürelerde imha edebiliyor.

Üzerinde bulunan 7/24 çalışma prensibine göre tasarlanan soğutucu sayesinde GÖKBERK, uzun süre kesintisiz atış yapabiliyor. Minimum güç ile maksimum etki yaratan sistem, maliyet etkin bir çözüm olarak öne çıkıyor.

Askeri üsler, havaalanları, enerji santralleri, petrol rafinerileri gibi sabit tesislerin savunulmasında kritik rol üstlenecek olan GÖKBERK; mobil intikal yeteneği sayesinde geniş bir uygulama alanına sahip olacak.

GÖKBERK’in farklı hava koşullarında yürütülen atışlı test ve denemelerinden elde edilen verilerle sistem üzerinde iyileştirme ve geliştirme çalışmaları devam ediyor.",https://wwwcdn.aselsan.com/api/file/gokberk_web.jpg
263,aselsandan-kalplere-dokunan-teknoloji,https://www.aselsan.com/tr/haberler/detay/263/aselsandan-kalplere-dokunan-teknoloji,ASELSAN’DAN KALPLERE DOKUNAN TEKNOLOJİ,25 Nisan 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN’ın hayat kurtaran sağlık teknolojileri arasında bulunan Kalp Akciğer Makinesinin kan testleri başarıyla tamamlandı.

Sağlık alanındaki faaliyetlerini yaşam destek ve medikal görüntüleme alanlarında sürdüren ASELSAN, Türkiye’de ilk kez milli imkanlarla Kalp Akciğer Makinesi geliştirdi. Kan testleri başarıyla tamamlanan Kalp Akciğer Makinesinin lansmanı Sağlık Bakanımız Prof. Dr. Kemal Memişoğlu’nun katılımıyla EXPOMed Fuarında gerçekleştirildi. Kalp Akciğer Makinesi, açık kalp ameliyatlarında kalp ve akciğerin görevini yerine getirmek amacıyla kullanılacak.

Memişoğlu gerçekleştirilen lansmanın, bugün hayvan deneylerinin bitirilmiş, klinik çalışmaya geçilecek, ASELSAN mühendislerinin ve Türk hekimlerinin beraber analiz ettiği Kalp Akciğer Makinesinin ön tanıtımı olduğunu dile getirdi.

Kalp Akciğer Makinesinin en zor cihazlardan birisi olduğunu ifade eden Memişoğlu, ""Hastanelerimize yerli üretilmiş, ASELSAN'ın mobil röntgen cihazlarını alıyoruz biz. Ne üretiyorsanız biz onu USHAŞ üzerinden de TÜSEB üzerinden de eğer işimize yarıyorsa, ihtiyacımız varsa hepsini alacağız. Onun için beraber yürüyeceğiz, birlikte hareket edeceğiz. Bu ülke sağlıkta üretiminde, biliminde farklı konuma gelecek. Bilim insanını kazançlı olması için hedeflemeyeceğiz, 'Bilim üretsin.' diye hedefleteceğiz. Onun zaten ürettiği bilimi ticaret olarak ona sağlatacak ekonomik geliri de getirteceğiz. O nedenle bu ekosistemi devlet olarak oluşturuyoruz, oluşturduk da"" ifadelerini kullandı.

Konuşması sonrasında EXPOMed Eurasia Fuarının açılışını yapan Memişoğlu, ardından ASELSAN tarafından 2020 yılında başlatılan ve TÜSEB desteğiyle sürdürülen Kalp Akciğer Makinesinin ön tanıtımını yaptı. Açılışa, İstanbul İl Sağlık Müdürü Doç. Dr. Abdullah Emre Güner ve çok sayıda kişi katıldı.

ASELSAN tarafından 2020 yılında başlayan çalışmalar sonucunda inovatif özellikleri ve ergonomisiyle öne çıkan Kalp Akciğer Makinesi; If Design, A’Design ve IDA Design olmak üzere üç farklı merkezden endüstriyel tasarım ödülü aldı.

Cihazın tasarım süreci, hastanelerde görev yapan alanında uzman doktor ve perfüzyonistlerin önemli katkılarıyla yürütüldü. Türkiye Sağlık Enstitüleri Başkanlığı (TÜSEB) ile birlikte klinik çalışma sürecine devam edilen cihazın, önümüzdeki yıl itibarıyla hastanelerin hizmetine sunulması planlanıyor.

Yüksek yerlilik oranına sahip cihazın cari açığın azaltılmasına önemli katkı sağlaması ve dünyanın farklı ülkelerine ihraç edilmesi de planlanıyor.",https://wwwcdn.aselsan.com/api/file/k1.jpg|https://wwwcdn.aselsan.com/api/file/LIFELINE_HLM_1.jpg|https://wwwcdn.aselsan.com/api/file/LIFELINE_HLM_2.jpg
264,aselsan-50nci-gurur-yilinda-teknofest-kktcde-,https://www.aselsan.com/tr/haberler/detay/264/aselsan-50nci-gurur-yilinda-teknofest-kktcde-,"ASELSAN, 50’nci gurur yılında TEKNOFEST KKTC’de",28 Nisan 2025,1 dk,https://wwwcdn.aselsan.com/api/file/haber_blog_galeri.jpg,"Kıbrıs Barış Harekatının ardından Türkiye’ye yönelik ambargolara yanıt olarak 1975’te kurulan ASELSAN, TEKNOFEST KKTC’de teknoloji tutkunu gençlerle hem festival heyecanını hem de 50’nci kuruluş yıldönümünün mutluluğunu birlikte yaşayacak.

Dünyanın en büyük teknoloji festivali olan TEKNOFEST 2025, KKTC Cumhurbaşkanlığı himayelerinde, Sanayi ve Teknoloji Bakanlığı ile Türkiye Teknoloji Takımı Vakfı (T3 Vakfı) ana yürütücülüğünde 01-04 Mayıs tarihlerinde Lefkoşa Eski Ercan Havalimanında düzenlenecek.

ASELSAN, TEKNOFEST KKTC’deki stant alanında oyun değiştirici milli teknolojilerini vitrine çıkaracak. ASELSAN’ın kuruluşu hikayesinde ayrı bir anlamı olan KKTC’de düzenlenecek TEKNOFEST’te 50’nci kuruluş yıldönümü tanıtım faaliyetleri kapsamında dijital deneyim alanı bulunacak. Dijital deneyim alanında ASELSAN’ın 1975’ten 2025’e uzanan teknoloji yolculuğunun tüm aşamaları festival ziyaretçilerine anlatılacak. Festival alanının tamamı ASELSAN’ın milli imkanlarla geliştirdiği uzaktan kontrol edilebilen sabit ve hareketli güvenlik kameralarıyla izlenecek. Kameralardan alınan görüntüler, anında TEKNOFEST Güvenlik Merkezine aktarılacak.

TEKNOFEST ile gençlerin teknolojiye olan merakını artırmak istediklerini belirten ASELSAN CEO’su Ahmet Akyol, festivalle ilgili şu değerlendirmeyi yaptı:

“ASELSAN’ın kuruluş hikayesi, KKTC’nin bağımsızlık mücadelesinde yaşanan ambargolarla başladı. Kıbrıs Barış Harekatının ardından ülkemize yönelik ambargoları aşmak amacıyla tohumları atılan ASELSAN’ın 50’nci yaşına ulaşmasının mutluluğunu ve TEKNOFEST heyecanını KKTC’de birlikte yaşayacağız. ASELSAN’ın yarım asır önce yerli telsizleri üretmesi, savunma sanayiimizin önemli dönüm noktalarından birisi oldu. Aradan geçen 50 yıl içinde dünyanın dört bir yanına oyun değiştirici teknolojiler ihraç eden bir savunma devine dönüştük. Bu azim ve köklü mazimizle TEKNOFEST gençliğine ilham olduk. Bu nedenle ambargolara karşı bir milletin bağımsız teknoloji isteğinin, kararlılığın ve ASELSAN’ın kuruluş hikayesinin başladığı yer olan KKTC’de Kıbrıslı kardeşlerimizle birlikte olmaktan mutluluk duyacağız.

TEKNOFEST ile KKTC’de yakılan milli teknoloji ateşinin gücüyle oyun değiştirici sistemler geliştirmeye, ihracat odaklı büyümeye ve hayal bile edilemeyen sistemleri gerçeğe dönüştürmeye devam edeceğiz. Bu duygularla, dışa bağımlılıktan tamamen kurtulmamız için fikirleri olan 7’den 77’ye tüm teknoloji tutkunlarını TEKNOFEST KKTC’de büyük heyecana ortak olmaya bekliyoruz.”",https://wwwcdn.aselsan.com/api/file/TEKNOFEST1.JPG|https://wwwcdn.aselsan.com/api/file/TEKNOFEST2.JPG|https://wwwcdn.aselsan.com/api/file/TEKNOFEST3.JPG|https://wwwcdn.aselsan.com/api/file/TEKNOFEST4.jpg
265,aselsan-istikrarli-buyumesini-surduruyor,https://www.aselsan.com/tr/haberler/detay/265/aselsan-istikrarli-buyumesini-surduruyor,ASELSAN İstikrarlı Büyümesini Sürdürüyor,29 Nisan 2025,5 dk,https://wwwcdn.aselsan.com/api/file/haber_blog_galeri.jpg,"ASELSAN, enflasyon muhasebesi uygulanmış 2025 yılı ilk çeyreğine ait finansal sonuçlarını açıkladı. Kamuyu Aydınlatma Platformuna (KAP) yapılan açıklamaya göre ASELSAN'ın 2025 yılının ilk çeyreğine ait hasılatı bir önceki yılın aynı dönemine göre reel olarak %9 artarak 22,8 milyar TL’ye ulaştı. Yeni alınan işlerde, geçen yılın aynı dönemine göre %46 artışla 1,5 milyar ABD doları seviyesinde güçlü bir büyüme kaydedildi. İhracat odaklı büyüme stratejisini kararlılıkla sürdüren ASELSAN’ın imzaladığı ihracat sözleşmeleri, aynı dönemde %220 artarak 372 milyon ABD doları seviyesine ulaştı. Şirketin Bakiye siparişleri ise geçen yılın aynı dönemine göre  %35 artışla 15 milyar ABD Dolarına yükseldi.

İstikrarlı Büyümenin Satır Başları (Yılın İlk 3 Ayında):

Oyun değiştirici teknolojiler geliştiren, ihracat odaklı büyüyen ve alanında en iyi ürünü üreten ASELSAN’ın 2025 yılı ilk çeyrek hasılatı geçen yılın aynı dönemine göre göre reel olarak %9 büyüyerek 22,8 milyar TL’ye ulaştı. Söz konusu dönemde elde edilen hasılatta Hava Savunma Sistemleri, Silah Sistemleri, Radar, Elektronik Harp, Elektro-Optik, Deniz Sistemleri ve Askeri Haberleşme Sistemlerine yönelik teslimatlar önemli pay oluşturdu.

Operasyonel verimliliği faaliyetlerinin odağında tutan ASELSAN’ın ilgili dönemde FAVÖK marjı %23 olarak gerçekleşti. FAVÖK’ü ise bir önceki döneme kıyasla reel olarak %10 oranında artış ile 5,1 milyar TL seviyesine ulaştı. Alınan İş/Satışlar oranını 2 yıl üst üste 2 seviyesinin üzerinde tutmayı başaran ASELSAN, bu alanda yakaladığı ivmeyi 2025 yılının ilk çeyreğine de taşıdı, sektör ortalaması üzerindeki seyrini korudu.

Yürüttüğü Ar-Ge Proje Sayısında Türkiye Lideri olan ASELSAN’ın ilgili dönemde Ar-Ge harcamaları bir önceki yıla kıyasen %33 oranında artarak 250 milyon ABD doları seviyesinde gerçekleşti. İlaveten Şirketin yatırım harcamaları da bir önceki yılın aynı dönemine göre %70 oranında artış gösterdi. Ar-Ge ve seri üretime yönelik yatırım harcamalarının artarak devam ettiği yılın ilk 3 aylık döneminde ASELSAN’ın finansal borçları %8, ticari borçları ise %37 oranında azaldı. ASELSAN’ın 2024 yılı ilk çeyreği sonunda 1,07 olan Net Borç/FAVÖK oranı bu dönem 0,60 seviyesinde gerçekleşti. Şirket böylece, halihazırda sektör ortalamalarının altında seyreden pozisyonunu korudu.

Cirosunu, bakiye sipariş tutarını, FAVÖK’ünü ve diğer birçok finansal göstergesini geliştiren ASELSAN, elde ettiği başarılı sonuçlarla 2025 yılının ilk çeyreğini geride bıraktı.

“2025 yılının ilk çeyrek finansal sonuçlarımızla ilgili söylenebilecek ilk husus, 2024’te yakaladığımız güçlü ivmeyi aynı şekilde sürdürdüğümüzdür. 2024 yılı, ASELSAN için, her anlamda bir rekorlar yılı olmuştu. Hemen her göstergede tarihimizin en iyi rakamlarını yakalamıştık. Yıla, yüksek teknolojimizle olduğu kadar parlak finansal sonuçlarımızla da damga vurmuştuk. 2024 bilançomuzla hem BİST-30’daki firmalara göre daha iyi bir performans göstermiş hem de dünyadaki büyük savunma sanayi şirketlerinden olumlu yönde ayrışmış olduk. 2024 yılında da dünyanın en hızlı büyüyen savunma sanayi şirketlerinden biri olmayı başardık.

2025’in ilk çeyrek sonuçlarına baktığımızda da başarılı performansımıza devam ettiğimizi görüyoruz. Ciromuzu reel olarak yüzde 10 civarında büyütmeye devam ettik. Nakit akışımızdaki iyileşmeyi sürdürdük. İlk çeyrek sonuçlarımız, gelecek perspektifimizin olumlu seyretmeye devam ettiğini de gösteriyor. Bir önceki yılın aynı dönemine göre; alınan siparişlerin yüzde 46 oranında artması müşterilerimizin ASELSAN’a olan güvenlerinin açık bir kanıtıdır. Özellikle yurt dışından alınan işlerin yüzde 220 oranında artmış olması, ihracat odaklı büyüme stratejimizle doğru yolda olduğumuzu gösteriyor.

Geleceğe odaklanmaya devam ediyoruz. İlk çeyrekte, bir önceki yıla göre, yatırım harcanmalarımızı yüzde 70 oranında, Ar-Ge harcamalarımızı ise yüzde 33 oranında artırmış durumdayız. Bu önemli artış oranlarına rağmen nakit akışımızı iyileştirmeyi ve finansal borçlarımızı da yüzde 8 oranında azaltmayı başarmamız ayrıca önemli diye düşünüyorum. Bunlar, ASELSAN’ın operasyonel başarısıyla verimlilik artışı sağladığını gösteriyor. Açıkçası biz, ilk çeyrekte ortaya çıkan bu başarılı finansal performansı, doğru yönetimin doğal bir sonucu olarak görüyoruz. Özellikle Borsa İstanbul’daki yatırımcıların da şirketimizi bu anlamda takdir ettiklerini söyleyebiliriz. ASELSAN, 2024 yılını BİST-100’ün en değerli 6. Şirketi olarak kapatmıştı. Şu an BİST-100’ün en değerli şirketiyiz.

İlk çeyrekte, ürün ve teknolojilerimizle ilgili önemli başarılar yakaladık. HİSAR O Hava ve Füze Savunma Sisteminin seri üretim teslimatlarına devam ettik. PUHU 3-LT Elektronik Destek Sistemlerimizi, modernize ettiğimiz ZMA’ları kahraman ordumuzun kullanımına sunduk. GÖZDE Güdüm Kitimizin Bayraktar Akıncı’dan atışını başarıyla gerçekleştirdik. GÖZDE güdüm kiti yüksek hızlı hareketli hedefi vuran Türkiye’nin ilk güdüm kiti oldu. ANTIDOT 2-U/S Elektronik Destek Podumuzun, Bayraktar TB2 platformundaki ilk testlerini tamamladık. TOLUN Mühimmatımıza karadan karaya vuruş yeteneği kazandıran GÖKTAN Projesinde atış testini başarıyla tamamladık. Nokta hava savunma sistemi olan GÖKSUR da su üstü platformundan ilk atışını başarıyla gerçekleştirdi.

Geçmiş yıllarda Ar-Ge’ye yaptığımız yatırımlar sayesinde, şu an çok değerli bir ürün portföyüne sahibiz. Gerek yurt içinden gerek yurt dışından özellikle hava savunma sistemleri, radar ve elektro-optik gibi alanlarda ürünlerimize yönelik yoğun bir ilgi gözlemliyoruz. Şu anda bu ürünlerin seri üretim kapasitesini artırmaya odaklanmış durumdayız. Foton detektörler, radarlar ve hava savunma sistemleri ile ilgili 616 milyon Dolarlık 3 büyük yatırımımız Sanayi ve Teknoloji Bakanlığı tarafından Proje Bazlı Yatırım Teşvik kapsamına alındı. Özellikle ÇELİKKUBBE konseptimiz için kritik olan bu yatırımlarla, ASELSAN’ın yüksek katma değerli ürünleri çoklu adetlerde üretmesini sağlayacağız. Bu yatırımlarla birlikte, devletimiz, müşterilerimiz, yatırımcılarımız, çalışanlarımız, kısaca tüm paydaşlarımız için değer üretmeyi sürdüreceğiz.”

Yeni sipariş alma noktasında yakaladığı ivmeyi kuvvetli bir şekilde devam ettiren ASELSAN’ın imzaladığı yeni sözleşmeler bir önceki yılın aynı dönemine göre %46 artışla 1,5 milyar ABD Doları seviyesinde gerçekleşti. Yeni sözleşmelerin 372 milyon ABD Doları tutarındaki kısmı ihracat sözleşmelerinden kaynaklandı.  İhracat sözleşmelerindeki artış oranı %220 oldu. ASELSAN’ın Bakiye Siparişleri 2025 ilk çeyreği sonunda 15 milyar ABD Doları seviyesine yükseldi.

2025 Yılının 1. Çeyreği:",
267,aselsan-oyun-degistirici-teknolojileriyle-teknofest-kktcde,https://www.aselsan.com/tr/haberler/detay/267/aselsan-oyun-degistirici-teknolojileriyle-teknofest-kktcde,"ASELSAN, Oyun Değiştirici Teknolojileriyle TEKNOFEST KKTC’de",05 Mayıs 2025,2 dk,https://wwwcdn.aselsan.com/api/file/haber_blog_galeri.jpg,"Kıbrıs Barış Harekatının ardından Türkiye’ye yönelik ambargolara yanıt olarak 1975’te kurulan ASELSAN, TEKNOFEST KKTC’nin en büyük paydaşları arasında yer aldı. ASELSAN KKTC’de, dünyanın en iyisi olan oyun değiştirici teknolojilerini genç nesillerle buluşturarak hem festival heyecanını hem de 50’nci kuruluş yıldönümünün mutluluğunu birlikte yaşadı.

Dünyanın en büyük havacılık, uzay ve teknoloji festivali olan TEKNOFEST 2025, KKTC Cumhurbaşkanlığı himayelerinde, Sanayi ve Teknoloji Bakanlığı ile Türkiye Teknoloji Takımı Vakfı (T3 Vakfı) ana yürütücülüğünde Lefkoşa Eski Ercan Havalimanında düzenlendi.

ASELSAN CEO’su Ahmet Akyol, KKTC Cumhurbaşkanı Ersin Tatar, Cumhurbaşkanı Yardımcısı Cevdet Yılmaz, Savunma Sanayii Başkanı Prof. Dr. Haluk Görgün’ü ASELSAN standında ağırladı.

Cumhurbaşkanımız Recep Tayyip Erdoğan, KKTC Cumhurbaşkanı Ersin Tatar, Savunma Sanayii Başkanı Prof. Dr. Haluk Görgün ile ASELSAN CEO’su Ahmet Akyol, KKTC TEKNOFEST Ödül Töreninde gençlerle buluştu. Cumhurbaşkanımız, törende yaptığı konuşmada, Adanın her metrekaresinde izleri, eseri ve silinmez hatıraları olduğunu belirterek, şunları kaydetti:

""Yüzyıllardır buradaydık, 51 yıl önce buradaydık, yine buradayız. Geleceğin teknolojilerine yön veren TEKNOFEST gençliğiyle, Kuzey Kıbrıs'ın dört bir yanında yükselen eserlerimizle, büyük bir vizyonla hayata geçirdiğimiz stratejik projelerimizle inşallah daha nice asırlar boyunca burada olmaya devam edeceğiz. Bu yola revan olduğumuzda bize 'boşuna heveslenmeyin, yapamazsınız, başaramazsınız' diyenlere bugün en güzel cevabı sizlerle veriyoruz.”

KKTC Cumhurbaşkanı Tatar da konuşmasında TEKNOFEST KKTC'ye katılan tüm kurum ve kuruluşlar ile firmalara teşekkür ederek, ""Kıbrıs Türk halkı bu buluşmada ASELSAN'ı görmüştür, ROKETSAN'ı görmüştür, TUSAŞ’ı görmüştür. Türkiye Cumhuriyeti'nin milli savunma sanayisinde son yıllardaki başarılarına vesile olan tüm bu kurum ve kuruluşlar esas itibarıyla bütün Türk dünyasının gururudur ve gurur abideleridir. Kıbrıs'ta dönüm noktası olan 20 Temmuz 1974 Kıbrıs Barış Harekatı'nda Türk Silahlı Kuvvetleri'nin o zaman yaşadığı bazı tecrübelerle, daha sonra bir takım karşı karşıya kaldığı ambargolar neticesi itibariyle kurulan ASELSAN gibi firmaların şu anda 50 yıl sonra dünyanın en önde gelen şirketleri arasına geldiklerini burada hep birlikte gördük. Gurur duyduk. Bunlarla iftihar ettik” dedi.

ASELSAN, TEKNOFEST KKTC’deki stant alanında oyun değiştirici milli teknolojilerini vitrine çıkardı. ASELSAN’ın kuruluşu hikayesinde ayrı bir anlamı olan KKTC’de düzenlenen TEKNOFEST’te, 50’nci kuruluş yıldönümü tanıtım faaliyetleri kapsamında Dijital Deneyim Alanı yer aldı. Dijital deneyim alanında ASELSAN’ın 1975’ten 2025’e uzanan teknoloji yolculuğunun tüm aşamaları festival ziyaretçilerine anlatıldı.

Güvenlik güçlerimizin ihtiyaçlarına yönelik uzun yıllardır geniş bir sahada görev yapan sistemleri ve gelişmiş teknolojileri ile ülkemizin güvenlik çözümlerinde lider kurumu ASELSAN, en güncel yapay zekâ tabanlı teknolojileri ile TEKNOFEST'in güvenliğine katkı sağladı.",https://wwwcdn.aselsan.com/api/file/1_Gp3vuzzWIAA6lDZ.jpg|https://wwwcdn.aselsan.com/api/file/01.jpg|https://wwwcdn.aselsan.com/api/file/7_Gp3vuwrX0AEpFBB.jpg|https://wwwcdn.aselsan.com/api/file/3_GqHA367WgAAWezB.jpg|https://wwwcdn.aselsan.com/api/file/ssssssssssssss.jpg|https://wwwcdn.aselsan.com/api/file/2323232dddd.jpg|https://wwwcdn.aselsan.com/api/file/234234sss.jpg|https://wwwcdn.aselsan.com/api/file/3edasd.jpg
270,aselsan-endonezya-ofisi-acildi,https://www.aselsan.com/tr/haberler/detay/270/aselsan-endonezya-ofisi-acildi,ASELSAN Endonezya Ofisi Açıldı,13 Haziran 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN’ın Güneydoğu Asya’daki büyümesini destekleyecek olan Endonezya Ofisinin resmi açılışı gerçekleştirildi.

Endonezya’nın başkenti Cakarta'da düzenlenen INDODEFENCE 2025 Fuarının en büyük katılımcıları arasında yer alan ASELSAN, bölgedeki varlığını Endonezya Ofisinin açılışı ile güçlendirdi. ASELSAN, fuarda yeni iş ortaklıkları geliştirme ve ortak üretim alanında iş birlikleri konusunda önemli adımlar attı. ASELSAN, INDODEFENCE 2025’te Endonezya savunma ekosistemindeki etkinliğini artıracak beş anlaşma imzaladı. Fuar sırasında iki ülkenin üst düzey yetkililerin huzurunda imzalanan anlaşmalarla Türkiye ile Endonezya arasındaki iş birliğinin stratejik öneminin altı çizildi.

ASELSAN’dan beş anlaşma

PT PINDAD ile yapılan anlaşma silah sistemleri, güdüm ve atış kontrol teknolojilerinde iş birliğini kapsıyor. PT LEN Industri, DEFEND ID aracılığıyla radar, gözetleme, siber güvenlik ve komuta sistemlerinde teknoloji transferi ve ortak üretimi kapsıyor. CSC Group ile yapılan anlaşma ortak fırsatlara odaklanırken, Excalibur Army ile gerçekleştirilen takım sözleşmesi, ASELSAN sistemlerinin Excalibur Army'nin Endonezya PATRIOT 4x4 araçlarında kullanılmasını içeriyor. PT PAL anlaşması ise modernizasyon ve yeni platform geliştirme konularını kapsıyor.

ASELSAN, stratejik iş birliklerini desteklemek ve bölgedeki büyümesini sürdürmek için fuar sırasında ASELSAN Endonezya Ofisini resmi olarak açtı. ASELSAN Endonezya, doğrudan etkileşim, özel çözüm geliştirme ve uzun vadeli bakım için bir merkez olarak hizmet verecek. Açılış törenine; Savunma Sanayii Başkanı Prof. Dr. Haluk Görgün, Milli Savunma Bakan Yardımcısı Şuay Alpay, Genelkurmay İkinci Başkanı Orgeneral Kemal Yeni, ASELSAN CEO’su Ahmet Akyol, ROKETSAN Genel Müdürü Murat İkinci, HAVELSAN Genel Müdürü Dr. Mehmet Akif Nacar ile Türk ve Endonezyalı yetkililer katıldı.

‘Teknoloji köprüleri kuracak’

Savunma Sanayii Başkanı Prof. Dr. Görgün, ASELSAN Endonezya Ofisinin resmi açılışını şu sözlerle değerlendirdi:

""ASELSAN'ın Endonezya Ofisinin açılışına ve bölgedeki savunma ortaklığımızı güçlendiren stratejik anlaşmaların imzalanmasına tanıklık etmekten büyük onur duyuyorum. Bu ofisin ülkelerimiz arasında teknoloji, bilgi ve dostluk köprüleri kuracağına, her iki ülke için de hayırlı bir geleceği ve savunma sanayiinde yeni başarılar getireceğine inanıyorum.""

‘Bölgedeki bağlar derinleşiyor’

ASELSAN CEO’su Akyol da şirketin Güneydoğu Asya'da büyüyen ayak izinin önemine dikkat çekerek, ""Endonezya'daki yeni ofisimiz ile önemli bir stratejik pazara gelişmiş yetenekler ve güvenilir iş birliği getirmekten gurur duyuyoruz. Bölgede derinleşen bağlarımız sayesinde ASELSAN Endonezya, yerel ortaklarla doğrudan bir bağlantı görevi görecek ve yerinde hizmetlerle sürdürülebilir, yüksek etkili iş birliğini destekleyecek"" dedi.",https://wwwcdn.aselsan.com/api/file/office_open.jpg|https://wwwcdn.aselsan.com/api/file/4.jpg|https://wwwcdn.aselsan.com/api/file/10.jpg|https://wwwcdn.aselsan.com/api/file/7.jpg
271,aselsan-bist-surdurulebilirlik-25-endeksinin-zirvesinde,https://www.aselsan.com/tr/haberler/detay/271/aselsan-bist-surdurulebilirlik-25-endeksinin-zirvesinde,"ASELSAN, BİST Sürdürülebilirlik 25 Endeksinin Zirvesinde",23 Haziran 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN, değerlendirildiği tüm alanlardan A+ not alarak Borsa İstanbul (BİST) tarafından yönetilen ve sürdürülebilirlik kriterlerini en iyi şekilde karşılayan şirketlerin yer aldığı BİST Sürdürülebilirlik 25 Endeksine birinci sıradan girdi.

ASELSAN CEO’su Ahmet Akyol, ""Tüm faaliyetlerimizde sürdürülebilirliği öncelikli değer olarak görüyor, iş yapış biçimimizin odak noktasına alıyoruz. Sürdürülebilirlik çalışmalarımızı sadece kendi faaliyetlerimize sağladığımız katkı ile sınırlı görmüyor, üstlendiğimiz liderlik vasfımız ile değer zincirimizde de farkındalık oluşturarak, hedeflerimize doğru yol aldığımız bir gelişim süreci olarak değerlendiriyoruz."" dedi.

ASELSAN CEO’su Akyol, sürdürülebilirliğin stratejik önceliklerinden biri olduğunu belirterek şöyle devam etti:

“Çevresel sürdürülebilirlik çalışmalarımızda kilit önem taşıyan ve 2021 yılında aldığımız 2050 yılı net sıfır emisyon hedefimiz çerçevesinde, yol haritamızı oluşturduk. Çevreye ve insana değer odaklı sürdürülebilirlik anlayışımız ile gelecek nesillere daha yaşanabilir bir dünya bırakmak için operasyonlarımızda ve stratejimizde bütüncül sürdürülebilirlik yaklaşımımızı ön planda tutuyoruz. 2021 yılından bu yana sürdürülebilirliği kurumsal düzeyde değerlendiriyor, risk ve fırsat analizimiz ile stratejimizi belirliyoruz. Sürdürülebilirliği üst yönetim seviyesinde ele alıyor, bugünümüzü analiz edip geleceğimizi planlarken, entegre bir strateji kullanıyoruz. ASELSAN’ın gösterdiği performans ile BİST Sürdürülebilirlik 25 Endeksine dahil olmasından gurur duyuyoruz.”

Kurumsal Sürdürülebilirlik, şirketlerde uzun vadeli değer yaratmak amacıyla, ekonomik, çevresel ve sosyal faktörlerin kurumsal yönetim ilkeleri ile birlikte şirket faaliyetlerine ve karar mekanizmalarına uyarlanması ve bu konulardan kaynaklanabilecek risklerin yönetilmesidir. BIST Sürdürülebilirlik Endeksi, Borsaların çevresel, sosyal, kurumsal yönetim konularındaki risklerine ilişkin politika oluşturmaları sürecinde şirketlere yol gösteren ve şirketlerin sürdürülebilirlik politikalarına ilişkin bilgiyi de sorumlu yatırımcılara ileten bir platform olarak 4 Kasım 2014 tarihinden bu yana hesaplanıyor. Sürdürülebilirlik endeksleri, şirketlerin küresel ısınma, doğal kaynakların tükenmesi, su kaynaklarının azalması, sağlık, güvenlik, istihdam gibi konulara nasıl yaklaştıklarını ortaya koyarak yaptıkları faaliyetlerin ve aldıkları kararların bağımsız bir gözle değerlendirilmesini sağlıyor. ASELSAN, BİST Sürdürülebilirlik 25 Endeksine dahil olmak için değerlendirildiği Çevresel, Sosyal ve Yönetişim (ESG) alanlarında en iyi sonuçları aldı.

BIST Sürdürülebilirlik 25 Endeksi ile sürdürülebilirlik performansı yüksek ve aynı zamanda büyük ve likit şirketlerden oluşan bir endeks oluşturulması hedeflendi. BIST Sürdürülebilirlik 25 Endeksinde yer alacak paylar; Genel Sürdürülebilirlik Notu 70 veya üzerinde, her bir ana başlık notu 60 veya üzerinde, kategori notlarından en az sekizi 50 veya üzerinde olan şirketlerin payları arasından işlem hacmi ve piyasa değeri en yüksek 25 pay seçilerek belirlenmektedir.",https://wwwcdn.aselsan.com/api/file/2.jpg
273,aselsan-dogu-avrupadaki-varligini-guclendiriyor,https://www.aselsan.com/tr/haberler/detay/273/aselsan-dogu-avrupadaki-varligini-guclendiriyor,"ASELSAN, DOĞU AVRUPA’DAKİ VARLIĞINI GÜÇLENDİRİYOR",07 Şubat 2025,0 dk,https://wwwcdn.aselsan.com/api/file/haber_blog_galeri.jpg,"ASELSAN, ihracat odaklı büyüme stratejisi kapsamında Doğu Avrupa ve Balkanlar’daki varlığını güçlendiriyor.

IDEF 2025 Uluslararası Savunma Sanayii Fuarı, ASELSAN’ın Doğu Avrupa ve Balkanlar’daki etkisini artırması bakımından fırsat penceresi açtı. Bu kapsamda IDEF kapsamında Excalibur ile bir ortaklık kurulmasını öngören sözleşme imzalandı. Söz konusu sözleşme, ASELSAN CEO'su Ahmet Akyol ve Excalibur International CEO’su Miloš Šivara tarafından imzalandı.

Sözleşmeyle ASELSAN’ın Excalibur ile sadece Doğu Avrupa’da değil dünyanın farklı yerlerindeki faaliyet alanlarını kapsayan iş birliğine zemin hazırlaması da bekleniyor.

Kurulması planlanan ortaklıkla ASELSAN ile Excalibur’un kara araçları ve tank modernizasyonu kapsamında iş birliği yapması planlanıyor. Sözleşme kapsamında uzaktan komutalı silah sistemlerinin üretimini, akıllı tapa ve mühimmat modernizasyonunu ve sınır güvenliği sistemlerinin geliştirilmesini kapsıyor.",https://wwwcdn.aselsan.com/api/file/excalibur1.jpg
274,aselsan-dogu-avrupadaki-varligini-guclendiriyor,https://www.aselsan.com/tr/haberler/detay/274/aselsan-dogu-avrupadaki-varligini-guclendiriyor,"ASELSAN, DOĞU AVRUPA’DAKİ VARLIĞINI GÜÇLENDİRİYOR",22 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"ASELSAN, ihracat odaklı büyüme stratejisi kapsamında Doğu Avrupa ve Balkanlar’daki varlığını güçlendiriyor.

IDEF 2025 Uluslararası Savunma Sanayii Fuarı, ASELSAN’ın Doğu Avrupa ve Balkanlar’daki etkisini artırması bakımından fırsat penceresi açtı. Bu kapsamda IDEF kapsamında Excalibur ile bir ortaklık kurulmasını öngören sözleşme imzalandı. Söz konusu sözleşme, ASELSAN CEO'su Ahmet Akyol ve Excalibur International CEO’su Miloš Šivara tarafından imzalandı.

Sözleşmeyle ASELSAN’ın Excalibur ile sadece Doğu Avrupa’da değil dünyanın farklı yerlerindeki faaliyet alanlarını kapsayan iş birliğine zemin hazırlaması da bekleniyor.

Kurulması planlanan ortaklıkla ASELSAN ile Excalibur’un kara araçları ve tank modernizasyonu kapsamında iş birliği yapması planlanıyor. Sözleşme kapsamında uzaktan komutalı silah sistemlerinin üretimini, akıllı tapa ve mühimmat modernizasyonunu ve sınır güvenliği sistemlerinin geliştirilmesini kapsıyor.",https://wwwcdn.aselsan.com/api/file/excalibur1.jpg
275,mavi-vatanin-yeni-koruyuculari-aselsandan,https://www.aselsan.com/tr/haberler/detay/275/mavi-vatanin-yeni-koruyuculari-aselsandan,MAVİ VATAN'IN YENİ KORUYUCULARI ASELSAN'DAN,22 Temmuz 2025,2 dk,https://wwwcdn.aselsan.com/api/file/haber_blog_galeri.jpg,"ASELSAN, Milli Savunma Bakanlığı ev sahipliğinde, Cumhurbaşkanlığı Savunma Sanayii Başkanlığı destekleriyle, Türk Silahlı Kuvvetlerini Güçlendirme Vakfı (TSKGV) yönetim ve sorumluluğunda gerçekleştirilen 17’nci Uluslararası Savunma Sanayii Fuarında (IDEF 2025) Mavi Vatan’ın yeni koruyucuları GÖKSUR VLS Dik Atım Hava Savunma Sistemi, DERİNGÖZ 100L/300 Otonom Sualtı Aracı, CENK 350-N 4D Çok Fonksiyonlu Radarını ve IDENTIFFY SSR 850’yi tanıttı.

ASELSAN, Mavi Vatan için yeni nesil deniz savunma sistemlerini İstanbul'da düzenlenen IDEF 2025'teki lansmanla ilk kez vitrine çıkardı. GÖKSUR VLS, DERİNGÖZ 100L/300, CENK 350-N ve IDENTIFFY SSR 850, ASELSAN’ın yarım asırlık mühendislik gücünü denizlere taşıyacak.

Lansmana, T3 Vakfı Mütevelli Heyeti Başkanı Selçuk Bayraktar ve Deniz Kuvvetleri Komutanı Oramiral Ercüment Tatlıoğlu da katılım sağladı.

Derinlerin milli gözü DERİNGÖZ keşif/gözetleme, boru hattı ve kablo denetimi, kritik altyapıların korunması gibi görevler için tasarlandı. Kablolu, kablosuz ve akustik haberleşme kabiliyeti bulunan DERİNGÖZ’ün kolay kullanım ve bakım avantajıyla dikkat çekiyor. Modüler sistem mimarisi ve görev odaklı faydalı yük konfigürasyonları ile DERİNGÖZ, denizlerin altında da fark yaratıyor.

ASELSAN’ın oyun değiştirici teknolojilerinden olan CENK 350-N Radarı, deniz platformları için geliştirildi. Geniş alan gözetleme ve çoklu hedef takibi yapabilen CENK, GaN temelli iki eksen AESA radar sistemi ile denizlerde yeni bir dönem başlatıyor. CENK, yüksek çözünürlükte hedef tespiti ve sınıflandırma yapabiliyor.

GÖKSUR 100-N VLS, denizlerin savunma kalkanı olarak görev yapacak. GÖKSUR, su üstü platformların, özellikle satha yakın gemi-savar ve seyir füzeleri gibi zorlu hedeflere karşı yüksek etkinlikle savunulması için tasarlandı. GÖKSUR, deniz yüzeyine yakın seyreden gemi savar füzelere karşı etkin koruma sağlıyor. Yapay zekâ özellikleriyle geliştirilmiş İleri Atış Kontrol Sistemine sahip olan GÖKSUR, denizlerdeki kabiliyetleri bir üst seviyeye taşıyor.

IDEF 2025 kapsamında lansmanı gerçekleştirilen IDENTIFFY SSR 850 ile ikincil gözetleme sistemlerine yüksek performanslı hedef belirleme özelliği sağlanıyor. L-band ikincil gözetleme sistemleri için geliştirilen IDENTIFFY SSR 850 yüksek performanslı hedef belirleme imkanı sunuyor. Azaltılmış bakım masrafları olan IDENTIFFY, güçlü bütünlük seviyesiyle öne çıkıyor.

ASELSAN CEO’su Ahmet Akyol gerçekleştirilen lansmana ilişkin olarak şunları söyledi:

""Mavi vatanın son dönemde ne kadar kritik olduğunu biliyoruz. Bu alanda platformlarımıza yeni yetkinlikler katmak, denizlerin altına denizlerin üstüne yeni yetenekler katmak için çalışıyoruz.”

CEO Ahmet Akyol sözlerine, MİLGEM platformunda ASELSAN'ın geliştirdiği 50 sistem olduğuna işaret ederek, bunun Türkiye'nin savunma sanayisinde geldiği noktanın örneklerinden biri olduğunu söyleyerek devam etti.

Fuarda on yeni ürününün sergilendiğine de dikkat çeken Akyol, ""Mavi vatanın son dönemde ne kadar kritik olduğunu biliyoruz. Bu alanda platformlarımıza yeni yetkinlikler katmak, denizlerin altına denizlerin üstüne yeni yetenekler katmak için çalışıyoruz. Bugün yeni nesil sistemlerimizi ilk defa paylaştık. Ayrıca, CENK radar sistemimizle ilgili ilk ihracat sözleşmemizi de imzaladık. Bu pazarda her şeyi gören bir radara geçiyoruz. Gemilerimizin çelik kubbesi diyebileceğimiz GÖKSUR yakın hava sistemimizin de dikey atış versiyonunu ilke defa paylaştık"" dedi.

Akyol, sualtı teknolojilerinin de önemli bir alan olduğunu belirterek, DERİNGÖZ'ün hem deniz kuvvetleri hem de sivil tarafta kullanılabileceğini vurguladı.",https://wwwcdn.aselsan.com/api/file/idef_22.jpg|https://wwwcdn.aselsan.com/api/file/frr55t.jpg
276,aselsan-guney-afrikada-gucleniyor,https://www.aselsan.com/tr/haberler/detay/276/aselsan-guney-afrikada-gucleniyor,"ASELSAN, GÜNEY AFRİKA’DA GÜÇLENİYOR",22 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"ASELSAN’ın IDEF kapsamında uluslararası iş birlikleri artarak devam ediyor.

ASELSAN, Güney Afrika’daki ilk yerel üretim sözleşmesini imzaladığı PAMODZI Group ile IDEF 2025 kapsamında yeni bir mutabakat muhtırası imzaladı. ASELSAN CEO’su Ahmet Akyol ve PAMODZI Group Yöneticisi Freddy LEKETI arasında imzalanan ve Güney Afrika Cumhuriyeti Ankara Büyükelçisi H.E. Ms Dipuo Letsatsi-Duba ile Savunma Bakan Yardımcısı Bantubonke (Bantu) Harrington Holomisa’nın eşlik ettiği mutabakat muhtırası ile Güney Afrika’ya oyun değiştirici teknolojiler sağlanacak.

ASELSAN, 2011 yılında Güney Afrika’da kurduğu ofis aracılığıyla bölgeye özel çözümler geliştirme yönünde önemli adımlar attı. ASELSAN, yıllar içinde eğitim, teknik destek ve yerel ortaklarla yürütülen çalışmalar sayesinde bölgesel kapasitenin gelişimine ciddi katkı sağladı.

ASELSAN’ın bölgedeki yerel ortaklarla yürüttüğü iş birlikleri, aynı zamanda Afrika ülkelerinin kendi savunma altyapılarını güçlendirmesine de destek oluyor.",https://wwwcdn.aselsan.com/api/file/idef_3.jpg
277,kardes-ulkeye-aselsan-teknolojisi,https://www.aselsan.com/tr/haberler/detay/277/kardes-ulkeye-aselsan-teknolojisi,KARDEŞ ÜLKEYE ASELSAN TEKNOLOJİSİ,23 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"Azerbaycan Savunma Bakanlığı Satın Alma İdaresi ile ASELSAN arasında iş birliği derinleşiyor.

IDEF 2025 kapsamında, ASELSAN ile Azerbaycan Savunma Bakanlığı Satın Alma İdaresi arasında, PUP 9661 ve 3700 telsizlerin yanı sıra EHPOD tedarikini ve HBT bakım, onarım, yetenek kazanımını kapsayan mutabakat zabıtları imzalandı. Törene Azerbaycan Savunma Bakanı Vugar Mustafayev, Savunma Sanayii Başkanı Prof. Dr. Haluk Görgün ile ASELSAN CEO’su Ahmet Akyol katıldı.

Mutabakatlar çerçevesinde ASELSAN, kardeş ülke Azerbaycan'a milli imkanlarla geliştirilen PUP Taşınabilir Uydu Terminali, 9661 ve 3700 telsizleri sağlayacak. Böylece Azerbaycan'ın ihtiyaç duyduğu ses ve IP haberleşmesine destek verilecek. Ayrıca fuarda, Azerbaycan Savunma Bakanı Vugar Mustafayev tarafından ASELSAN'a faaliyet lisansı tevdi edildi.",https://wwwcdn.aselsan.com/api/file/eazerbaycan1.jpg
278,aselsandan-yeni-nesil-teknolojiler,https://www.aselsan.com/tr/haberler/detay/278/aselsandan-yeni-nesil-teknolojiler,ASELSAN’DAN YENİ NESİL TEKNOLOJİLER,24 Temmuz 2025,2 dk,https://wwwcdn.aselsan.com/api/file/haber_blog_galeri.jpg,"ASELSAN, 50’nci gurur yılında oyun değiştirici etkiye sahip yeni nesil savaş sistemlerini IDEF 2025’te tanıttı. ASELSAN’ın ilk kez vitrine çıkardığı EJDERHA, GÖKTAN, KORAL 200 ve TURAN, harp sahasında oyunun kurallarını değiştirecek kuvvet çarpanları olarak görev alacak.

İhracat odaklı büyümesini sürdüren ASELSAN, IDEF 2025'te operasyon sahasında oyun değiştiren yeni nesil çözümlerini sundu. Lansman töreni SSB Başkanı Prof. Dr. Haluk Görgün, TSKGV Genel Müdürü Bilal Topçu ve ASELSAN CEO’su Ahmet Akyol’un katılımıyla gerçekleştirildi.

ASELSAN CEO’su Akyol, törende yaptığı konuşmada şunları söyledi:

“Muharabe sahasında yaşanan değişiklikli çervçevisinde yine sistekmler geliştiriyoruz. Bugün ÇELİKKUBBE’nin yeni bir katmanının paylaşıyoruz. Bu kapsamda ÇELİKKUBBE’nin HİSAR, SİPER, KORKUT gibi unsurlarının seri üretimi devam ediyor. Bir taraftan da elektromanyetik katmanda yeni bir konspet geliştirdik. Bu kapsamda elektromanyetik katmandaki tehditleri, saldırı tipleri değişen unsurları yeni bir anlayışya bertaraf etmenin silahı olan EJDERHA’yı ilk defa uluslararası areneye çıkardık. Adeta ÇELİKKUBBE’nin elektromanyetik kalkanını gösteriyoruz. Bu menzile giren tüm araçlar, tüm İHA’lar bu sistem sayesinde artık fiziksel olarak işlevsiz hale getiriyor. Bunun ÇELİKKUBBE’ye yeni bir değer katacağını milletimize ifade ediyorum.

Yine KORAL’ın yeni versiyonunu buraya getirdik. Burada da yine elektromanyetik katmanda daha uzağı duyabilen, karıştırabilen düşman hava savunma radarlarına karşı adeta uçaklarımız için otoyollar açacak sistemden bahsediyoruz. Mevcut KORAL’ın etkisinin iki kat arttığını gururla söylemek isterim.

Bunu yönetecek yapay zeka destekli mimari oluşturduk. Bu mimarinin bütün kubbeyi birbirine bağlayacak Askeri 5G olarak tanımladığımız TURAN’I da getirdik. Böylece yapay zeka için gereken tüm entegrasyonun sağlanmasını oluşturmuş oluyoruz. ÇELİKKUBBE kapsamında GÜRZ’ün insansız versiyonunu getirdik. GÜRZ’e yeni bir anlayış getirdik.

Savunmak ana görevimiz. Ama savunmak kadar caydırıcılık da önemli. Geleneksel olarak yürüttüğümüz güdümlü mühimmat teknolojisiyle füze teknolojisini birleştirdiğimiz GÖKTAN Sistemi de var. GÖKTAN Sistemi 150 kilometre menzildeki hedefe götürecek sistemi getirdik. Sistemi bitirdik, atışları yaptık. Bunun sahada ciddi bir oyun değiştirici yetkinliği olacak. Bizler bu sistemleri geliştirmeye, bu konseptleri dünyaya çıkarmaya devam edeceğiz. ÇELİKKUBE, bize bütün NATO’nun hava savunma miarisini ASELSAN’ın üstleneceği bir imkanı getirdi. Bu sistemleri geliştirmeye devam edeceğiz.”

ASELSAN’ın, Kara Tabanlı Hassas Vuruş Sistemleri kapsamında, tanıttığı GÖKTAN, her yönden hedefe tam isabet sağlıyor. Karadan karaya vuruş kabiliyeti kazandırılan TOLUN, GÖKTAN ile artık daha uzun menzilde, 360 derece angajmanla, 6 mühimmat atışına uygun şekilde hedefe ulaşıyor. GNSS karıştırmasına dirençli yapısı ve ters istikamete atış yeteneğiyle GÖKTAN 100, sahada büyük bir fark yaratacak.

Sergilenen ürünlerden biri olan KORAL 200, elektronik harpte yeni bir çağ açıyor. Düşman hava savunma sistemlerini etkisiz hâle getirebilen KORAL, taarruz ânında hava harekâtının etkin bir şekilde gerçekleştirilmesini sağlıyor. Milli elektronik harbin geldiği en ileri noktanın eseri olan KORAL 200 düşman hava savunmasını susturabiliyor. Tehdit sinyallerine karşı stratejik üstünlük sunan KORAL, taarruza hava üstünlüğü kazandırıyor.

Yeni Nesil YGEM Anti-İHA Sistemi olan EJDERHA, dronların yanısıra mini/mikro İHA’ları mikrodalgayla etkisiz hâle getirebiliyor. EJDERHA, özgün tasarımı ve yüksek mobilite özellikleri sayesinde sahada hızlı konuşlanma sağlıyor.

ASELSAN, fuarda ayrıca taktik sahada kesintisiz haberleşme sağlayan TURAN 100-BR-OM’yi katılımcıların beğenisine sundu. TURAN, taktik sahadaki birliklerin operasyonlarında ihtiyaç duyduğu tüm haberleşme hizmetlerini entegre sistem çözümüyle karşılıyor. TURAN 100, hareket halinde ve IP tabanlı haberleşme kabiliyetine sahip bulunuyor.  İletişimi, uzun menzilli yüksek hızlı bağlantıları ve sağlam şifrelemeyi mümkün kılan TURAN, kusursuz koordinasyon sağlıyor.

GÜRZ İnsansız Hava Savunma Sistemi, tanımlanan lokasyona uzak komuta istasyonu üzerinden uzak kontrolle veya içinde barındırdığı yapay zeka ile intikal edebilme yeteneğine sahip çok kısa menzilli hava savunma sistemi olarak dikkat çekiyor. GÜRZ, üzerinde bulunan çok kısa menzilli füzelerle 8 kilometreye kadar menzili dahilinde sabit ve döner kanatlı uçaklara, havadan karaya füzelere ve sınıf 2 İHA’lara karşı hava savunma görevini icra edebiliyor.",https://wwwcdn.aselsan.com/api/file/ejderha_2.jpg|https://wwwcdn.aselsan.com/api/file/32424234234.jpg|https://wwwcdn.aselsan.com/api/file/3ddf43.jpg
279,aselsandan-mavi-vatana-yapay-zeka-teknolojisi-,https://www.aselsan.com/tr/haberler/detay/279/aselsandan-mavi-vatana-yapay-zeka-teknolojisi-,ASELSAN’DAN MAVİ VATAN’A YAPAY ZEKA TEKNOLOJİSİ,24 Temmuz 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN, milli mühendislik çözümleriyle Mavi Vatan’a yapay zeka destekli oyun değiştirici teknolojiler kazandıracak.

Uluslararası Savunma Sanayii Fuarı IDEF 2025'te Deniz Kuvvetleri Komutanlığı ile ASELSAN arasında Sensör Veri İşleme Ve Yapay Zeka Uygulamaları İşbirliği Mutabakat Muhtırası imzalandı.

Mavi Vatan için yeni teknolojilerin sağlanmasını içeren mutabakat muhtırasına Deniz Kuvvetleri Komutanı Oramiral Ercüment Tatlıoğlu ile ASELSAN CEO’su Ahmet Akyol imza attı.

Söz konusu muhtıra kapsamında denizlerin altından uzayın derinliklerine kadar her alanda oyun değiştirici teknolojiler geliştiren ASELSAN ile Deniz Kuvvetleri Komutanlığı, sensör veri işleme ve yapay zeka uygulamaları alanında işbirliği yapacak. ASELSAN tarafından ARMERKOM yerleşkesi içerisinde yer alan alanda Sensör Veri İşleme ve Yapay Zeka Merkezi kurulması da amaçlanıyor.

ASELSAN tarafından geliştirilen sensör ve atış kontrol sistemlerinde yapay zeka yeteneklerinin kazandırılması ile deniz kuvvetlerine modern savaş ortamında daha süratli algılama, karar verme ve daha hızlı reaksiyon avantajları kazandırılacak.

ASELSAN CEO’su Akyol, sözleşmeler esnasında yaptığı konuşmada, ASELSAN tarafından geliştirilen fiziki sistemlerin görevlerini yapmaya devam edeceğini belirterek, şunları söyledi:

“Fiziksel katmanın üstünde dijital katman dediğimiz, elektronik harp ve siber gibi unsurların da sahada aktif kullanıldığı bir portföye sahibiz. Bu ürünleri de geliştirmeye devam edeceğiz. Artık bir üst katmanı daha biz yol haritamıza ekledik. Ona da biz bilişsel katman diyoruz. Bilişsellik yapay zeka ile sistemlerin donatılması demek. Attığımız bu imza Deniz Kuvvetlerimiz için geliştirdiğimiz sonarlarımız, radarlarımız, optik sistemlerimiz, elektronik harp sistemlerimizin yapay zeka modellerinin komutanlığımızla oluşturulmasına ilişkin büyük verinin beraber işlenmesi, buradan modeller çıkarılması ve katmanların birlikte yönetilmesi için önemli bir aşamadır.”

Oramiral Tatlıoğlu da, gemilerin yerli ve milli olarak dizayn ve inşa edildiğine işaret ederek, güdümlü mermi ve torpidoların da milli olarak üretildiğini vurguladı. Deniz Kuvvetleri olarak yapay zeka birimini oluşturduklarına dikkati çeken Tatlıoğlu, ""ASELSAN ile beraber ARMERKOM içerisinde Yapay Zeka Merkezimizi kuracağız. Amacımız yapay zeka tabanlı ağ destek algoritmalarını oluşturmak"" dedi.

Fuarda ASELSAN ile CALIDUS arasında da anlaşma imzalandı. Birleşik Arap Emirlikleri (BAE) Savunma Şirketi CALIDUS’a sağlanacak sistemlerle iki ülke arasındaki iş birliğinin daha da ileri noktaya taşınması hedefleniyor.",https://wwwcdn.aselsan.com/api/file/caldius.jpg
281,gok-vatanda-milli-guc-birligi,https://www.aselsan.com/tr/haberler/detay/281/gok-vatanda-milli-guc-birligi,GÖK VATAN’DA MİLLİ GÜÇ BİRLİĞİ,24 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"Savunma Sanayii Başkanlığı, ASELSAN ve ROKETSAN, Gök Vatan’ın güvenliği için güç birliğine gitti.

IDEF 2025 Uluslararası Savunma Sanayii Fuarında GÖKBORA Sistemi kapsamında AESA Arayıcı Başlık (AGRAS 3101/AA) ve Füze Üstü Veri Bağı Geliştirilmesi Sözleşmesi imzalandı. İmza töreni SSB standında SSB Başkanı Prof. Dr. Haluk Görgün, ASELSAN CEO’su Ahmet Akyol ve ROKETSAN Genel Müdürü Murat İkinci tarafından imzalandı. Projeyle Uzun Menzilli Hava-Hava Füzesi GÖKBORA’nın arayıcı başlığı milli olarak geliştirilecek ilk Aktif Faz Dizili (AESA) Arayıcı Başlık olacak. Projeyle Veri Bağı Milli Taktik Data Linkin (MTDL) uyumlu olarak çalışması da planlanıyor.",https://wwwcdn.aselsan.com/api/file/56426.jpg
282,sahada-oyun-degistiren-etki,https://www.aselsan.com/tr/haberler/detay/282/sahada-oyun-degistiren-etki,SAHADA OYUN DEĞİŞTİREN ETKİ,24 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"Savunma Sanayii Başkanlığı (SSB) ile ASELSAN arasında Yeni Nesil Havan Tevcih Sistemi Sözleşmesi imzalandı.

İstanbul’da düzenlenen IDEF 2025 Uluslararası Savunma Sanayii Fuarı, güvenlik güçlerine sahada çarpan etkisi yaratacak yeni iş birliklerine zemin hazırladı. Bu kapsamda SSB Başkanı Prof. Dr. Haluk Görgün ile ASELSAN CEO’su Ahmet Akyol arasında Yeni Nesil Havan Tevcih Sistemi Sözleşmesi İmza Töreni gerçekleştirildi. Söz konusu sözleşmeyle envanterde bulunan havan sistemlerinin ASELSAN tarafından modernize edilmesi planlanıyor.

ASELSAN’ın Kara Kuvvetleri Komutanlığına yönelik olarak 2022 yılında teslimatını yaptığı 60 mm Komando Havanı Akıllı Atış Kontrol Sistemi, UT-1 Havan Çatal Ayak İyileştirmesi ile Tevcih Sistemi ve 120 mm Havanlar için Yeni Tevcih Sistemleri aktif olarak sahada kullanılıyor.

IDEF’te imzalanan sözleşmeyle söz konusu sistemlerin yaygınlaştırılması planlanıyor. Sözleşme kapsamında 2026-2028 yılları arasında TSK’ya yeni ALKAR 110/81 Havan Tevcih Sistemi, ALKAR 110/120 Havan Tevcih Sistemi ve Ateş İdare Merkezi teslim edilecek.

Teslim edilecek sistemlerle klasik yöntemle yapılan tevcih ve hesaplamalarda personel kaynaklı olabilecek hataların en aza indirilecek. Kısım atış görevlerinin tamamı manuel hesaba gerek kalmadan yapılabilecek.",
283,dusman-ihalara-gecit-yok,https://www.aselsan.com/tr/haberler/detay/283/dusman-ihalara-gecit-yok,DÜŞMAN İHA’LARA GEÇİT YOK,24 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"Oyun değiştirici teknolojilerin lideri ASELSAN, Türk Silahlı Kuvvetlerine İHA Tespit ve Karıştırma Sistemi sağlayacak.

ASELSAN’ın geliştirdiği İHA Tespit ve Karıştırma Sistemi Kartal-3 Sözleşmesi, IDEF 2025 Uluslararası Savunma Sanayii Fuarı kapsamında imzalandı. SSB standında Savunma Sanayii Başkanı Prof. Dr. Haluk Görgün ile ASELSAN CEO’su Ahmet Akyol arasında imzalanan sözleşmeyle kahraman Mehmetçik’e milli mühendislik çözümü İHA Tespit ve Önleme Sistemi tedarik edilecek. Kara Kuvvetleri Komutanlığının ihtiyacı için kullanılacak İHA Tespit ve Önleme Sistemi, Türk Silahlı Kuvvetlerine harp sahada büyük bir caydırıcılık sağlayacak.

ASELSAN’ın geliştirdiği milli sistemler, İHA’ların yüksek doğrulukta tespit edilmesini ve takip edilmesini sağlıyor. Önleme yeteneğine sahip sistemler, özel hedefler için yönlü karıştırma yapabiliyor.",https://wwwcdn.aselsan.com/api/file/654987987.jpg
284,korfez-ulkelerine-aselsan-teknolojisi,https://www.aselsan.com/tr/haberler/detay/284/korfez-ulkelerine-aselsan-teknolojisi,KÖRFEZ ÜLKELERİNE ASELSAN TEKNOLOJİSİ,24 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"ASELSAN, oyun değiştirici teknolojileriyle dost, kardeş ve müttefik ülkelerle iş birliklerini geliştiriyor.

ASELSAN, IDEF 2025 Uluslararası Savunma Sanayii Fuarı kapsamında, Körfez ülkelerine teknoloji sunmaya devam ediyor. Bu kapsamda, Savunma Sanayii Başkanlığı (SSB) standında SSB Başkanı Prof. Dr. Haluk Görgün’ün şahitliğinde ASELSAN ile Umman SINAN Industries arasında ortak girişim kurulmasına yönelik ön protokol metni imzalandı.

Türkiye ile Umman arasındaki ikili ilişkilerin güçlenmesinin bir sonucu olarak yapılan anlaşmayla, ASELSAN ile SINAN arasında iş birliğinin ileri noktaya taşınması hedefleniyor.

Ön protokol belgesinin imzalanmasıyla iki şirket arasında ortak bir girişim kurulacak. Böylece ASELSAN ile SINAN şirketi arasında savunma sanayii alanında kazan-kazan temeline dayalı iş birliğinin yolu açılacak.",https://wwwcdn.aselsan.com/api/file/15951.jpg
285,uydu-haberlesmesinde-aselsan-farki,https://www.aselsan.com/tr/haberler/detay/285/uydu-haberlesmesinde-aselsan-farki,UYDU HABERLEŞMESİNDE ASELSAN FARKI,24 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"Denizlerin altından uzayın derinliklerine kadar her platformda var olan ASELSAN, uydu haberleşmesinde de oyun değiştirici teknolojiler geliştiriyor. 
ASELSAN, geliştirdiği uydu ve uzay teknolojileri kapsamında İstanbul’da düzenlenen IDEF 2025’te yeni sözleşmeler imzaladı. Fuar kapsamında Savunma Sanayii Başkanlığı ile ASELSAN arasında Uydu Haberleşmesine Karşı EH Sistemi Projesi Sözleşmesi İmza Töreni gerçekleştirildi. Savunma Sanayii Başkanı Prof. Dr. Haluk Görgün ile ASELSAN CEO’su Ahmet Akyol’un imzaladığı sözleşme kapsamında ASELSAN’ın geliştirdiği teknolojiler ülkemizin uydu/uzay vizyonuna katkı sunacak. 
Sözleşme; taşınabilir/hareketli/sabit uydu haberleşme sistemlerine karşı elektronik destek veya elektronik taarruz gerçekleştirmek amacıyla geliştirilecek olan elektronik harp sistemlerini içeriyor. 
Sözleşme, uydu haberleşmesine karşı elektronik harp alanında imzalanacak olan ilk sözleşme niteliğini taşıyor.",https://wwwcdn.aselsan.com/api/file/987456.jpg
286,gok-vatanin-yildizlari-goreve-hazir,https://www.aselsan.com/tr/haberler/detay/286/gok-vatanin-yildizlari-goreve-hazir,GÖK VATAN’IN YILDIZLARI GÖREVE HAZIR,24 Temmuz 2025,2 dk,https://wwwcdn.aselsan.com/api/file/haber_blog_galeri.jpg,"ASELSAN’ın IDEF 2025’te ilk kez sergilediği Gök Vatan’ın Yıldızları taktik sahada oyun değiştirici büyük bir güç oluşturacak.

ASELSAN, dünyanın en prestijli savunma sanayii fuarları arasında gösterilen IDEF 2025’te alanının en iyisi ASELFLIR 600 Elektro-Optik Keşif, Gözetleme ve Hedefleme Sistemi ile taktik haberleşmede milli çözüm sunan T-Link’in lansmanını gerçekleştirdi. ASELSAN, büyük ilgi çeken yeni sistemleriyle, Gök Vatan’daki etkinliği ve caydırıcılığı üst seviyeye çıkaracak.

ASELSAN'ın ilk kez IDEF 2025'te vitrine çıkardığı ASELFLIR 600 Elektro-Optik Keşif, Gözetleme ve Hedefleme Sistemi ve taktik haberleşmede milli çözüm sunan T-Link için Hava Kuvvetleri Komutanı Orgeneral Ziya Cemal Kadıoğlu, Cumhurbaşkanlığı Savunma Sanayii Başkanı Prof. Dr. Haluk Görgün, Millî Savunma Bakanlığı Bakan Yardımcısı Bilal Durdalı ve ASELSAN CEO’su Ahmet Akyol’un katılımıyla tanıtım etkinliği düzenlendi.

Cumhurbaşkanlığı Savunma Sanayii Başkanı Prof. Dr. Haluk Görgün yaptığı konuşmada, ASELSAN'ın lansmanı gerçekleştirilen kameralarının dünyadaki muadillerinden üstün olduğunu belirtti. Görgün ""ASELSAN’ın geliştireceği son kamera bu değil. ASELSAN üstüne koymaya dünyada tercih edilir elektro optik sistemler üretmeye devam edecek. Hava Kuvvetlerimiz için seri üretime yönelik sözleşmeyi imzaladık."" ifadelerini kullandı.

Görgün, her iki ürünün de yeni savaş doktrinleri içerisinde faaliyet gösterebileceğinin altını çizerek, ""Ürünlerin her birinin yerli ve milli olarak üretilmesinin önemi ayrı. Bu ürünler Çelik Kubbe'nin ana unsurlarından. Ürünler, Çelik Kubbe'deki unsurları birbiriyle entegre edecek, herhangi yanlış kullanıma müsaade etmeden kullanılacak şekilde tasarlandı."" dedi.

“ASELFLIR 600 Elektro-Optik kameramız ambargolarla başlayan serüvenin son halkası""

ASELSAN CEO’su Ahmet Akyol da daha ileriyi görmek ve hedefleyebilmek, bütün sistemleri birbirine entegre edebilmek için çalıştıklarını belirterek, ""ASELFLIR 600 Elektro-Optik kameramız ambargolarla başlayan serüvenin son halkası. Ambargoları bertaraf etmek için çalışmalarına başladığımız kameralarımızdan sonra adeta gök yüzünde uçan teleskop diyebileceğim, mevcut kameralara göre yaklaşık yüzde 30'dan fazla görüş mesafesini ve lazer işaretleme menzilini arttıran kameramızı ilk defa uluslararası arenaya çıkardık. Kameramız geçtiğimiz hafta Akıncı platformuyla uçuşunu yaptı, seri üretime hazırlandı. Alanında dünya lideri bir kamerayı ordumuzun, milletimizin hizmetine sunmayı başardık."" değerlendirmesinde bulundu.

Dünyada harp sahasında bütün sistemlerin birbirine entegre çalışması gerektiğine işaret eden Akyol, ""T-Link milli imkanlarla geliştirildi. Seri üretimi başlatılan artık sesi değil verileri anlık transfer ettiğimiz, bir uçağımızın radarıyla başka uçağımızın füzesinin ateşlenebileceği bir anlayışı geliştirmeyi başardık."" dedi.

Alanında öncü bir çözüm olan ASELFLIR-600, hava platformlarına üstün görüntüleme ve hedefleme avantajı sağlayacak. T-Link A, C ve M/G sistemleri ise taktik haberleşme alanında milli ve güvenli iletişim altyapısını sahaya taşıyacak.

Hava platformlarının Gök Vatan’daki keskin gözleri olan ASELFLIR 600, yapay zekâ entegrasyonu sayesinde hedefleri otomatik algılayıp sınıflandırıyor. ASELFLIR 600, anlık tespitlerle kullanıcıya düşman unsurları hızla belirleme imkânı sunuyor.

Taktik iletişimin yerli gücü T-Link, operasyonel sahada ihtiyaç duyulan taktik haberleşme ihtiyaçlarının milli bir şekilde çözülmesini sağlıyor. T-Link A parçası olduğu T-Link Terminal Ağı Sisteminin hava unsurlarında yer alıyor. T-Link C; boyut, ağırlık ve güç kısıtı olan insansız platformlar, helikopterler ve kara araçlarında bulunacak. T-Link M/G ise kara platformları, deniz platformları ve komuta kontrol merkezlerinde güvenlik güçlerine üstün bir kabiliyet kazandıracak.

IDEF’te Savunma Sanayii Başkanlığı (SSB) ile ASELSAN arasında yeni nesil teknolojiler arasında yer alan T-Link Sözleşmesi İmza Töreni de gerçekleştirildi. Milli Data Link (T-Link) Projesi Faz-2 Seri Üretim ve Yaygınlaştırma Sözleşmesi; T-Link Faz-1 Protokolü kapsamında geliştirilen ürünlerin Hava Kuvvetleri Komutanlığı ihtiyaçları doğrultusunda seri üretim ve entegrasyonunu içeriyor. Yeni nesil taktik haberleşmede çığır açacak sözleşme SSB Başkanı Prof. Dr. Haluk Görgün ile ASELSAN CEO’su Ahmet Akyol arasında imzalandı. T-Link Sistemi ile Türk Silahlı Kuvvetlerine yeni yetenekler kazandırılması ve taktik veri bağı alanında dışa bağımlığı azaltılması planlanıyor.",https://wwwcdn.aselsan.com/api/file/af1.jpg|https://wwwcdn.aselsan.com/api/file/af2.jpg|https://wwwcdn.aselsan.com/api/file/af3.jpg|https://wwwcdn.aselsan.com/api/file/af4.jpg
287,havadan-ihbar-kontrol-ucaklarina-aselsan-imzasi,https://www.aselsan.com/tr/haberler/detay/287/havadan-ihbar-kontrol-ucaklarina-aselsan-imzasi,HAVADAN İHBAR KONTROL UÇAKLARINA ASELSAN İMZASI,25 Temmuz 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN, IDEF 2025’te Savunma Sanayii Başkanlığı (SSB) ile ALP 200-A Havadan Erken İhbar Radarı ve ALP 400-G V/UHF Radar Sistemi Projesi için protokoller imzaladı.

SSB Başkanı Prof. Dr. Haluk Görgün ile ASELSAN CEO’su Ahmet Akyol arasında imzalanan protokoller kapsamında Havadan İhbar Kontrol (HİK) uçaklarının en önemli bileşeni radar, ASELSAN tarafından yerli ve milli imkanlarla üretilecek.

ASELSAN'ın geliştirdiği ALP radar ailesi, ÇELİKKUBBE mimarisinin en önemli bileşenleri arasında bulunuyor. Söz konusu sistemler, orta ve uzun menzilde tehdit setine karşı yüksek etkinlik sunuyor. Yatay ve düşey eksende elektronik tarama yapan sistemler, Gök Vatan’ın güvenliğinde kritik önem taşıyor. Türk Silahlı Kuvvetleri, HİK uçaklarının harekat ve görevlerde kullanılması sıralamasında dünyada ilk sırada yer alıyor.

Harekat sahasındaki uçak ve gemilere gerçek zamanlı bilgi akışı sağlayan HİK'ler, operasyonların yanı sıra denizlerde milli menfaatlerin korunması için Karadeniz, Ege ve özellikle Akdeniz'in uluslararası hava sahasında önemli görevleri de yerine getiriyor.

HİK radarı, uçan bir radar sistemi olması nedeniyle yer bazlı radarlardan çok daha uzak mesafeleri ve yer radarlarının göremediği alanları tarayabiliyor. Protokollerin imzalanmasıyla HİK uçaklarının en önemli bileşeni olan radar da ASELSAN tarafından yerli ve milli imkanlarla üretilecek.

ÇELİKKUBBE’nin en dikkat çeken bileşeni olan ALP 400-G V/UHF Radar Sistemi Projesi'ne dair protokol de İDEF 2025'te imzalandı. SSB Başkanı Prof. Dr. Görgün ile ASELSAN CEO’su Akyol'un imzaladığı protokol kapsamında ASELSAN'ın geliştirdiği ALP 400-G Sistemi, havada büyük bir caydırıcılık unsuru olacak. Olası hava tehditlerinin erken tespitini sağlayan ALP, çoklu hedef takibi ve sınıflandırma kabiliyetiyle dikkati çekiyor.",
288,endonezya-ile-stratejik-imza,https://www.aselsan.com/tr/haberler/detay/288/endonezya-ile-stratejik-imza,ENDONEZYA İLE STRATEJİK İMZA,25 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"IDEF 2025 Uluslararası Savunma Sanayi Fuarı ASELSAN ile Endonezya arasında stratejik iş birliklerine zemin hazırladı.

Fuar kapsamında ASELSAN ile Endonezya’nın havacılık ve savunma sanayii firması PT Dirgantara arasında Niyet Mektubu imzalandı. ASELSAN CEO’su Ahmet Akyol ile PT Dirgantara CEO’su Gita Amperiawan arasında imzalanan niyet mektubu CN235 uçak modernizasyonunu kapsıyor. Anlaşmayla CN235’lere ASELSAN’ın geliştirdiği aviyonik, görev sistemleri ve elektronik sistemlerin entegrasyonu sağlanacak.

Türkiye ile Endonezya arasında havacılık ve uzay alanında savunma bağlarının derinleştirilmesine büyük katkı sağlayacak anlaşma; ortak geliştirme, teknoloji transferi gibi imkanlara da zemin hazırlayacak.",https://wwwcdn.aselsan.com/api/file/idef_323.jpg
289,teknopark-istanbul-yerleskesi-guvenligi-aselsana-emanet-,https://www.aselsan.com/tr/haberler/detay/289/teknopark-istanbul-yerleskesi-guvenligi-aselsana-emanet-,TEKNOPARK İSTANBUL YERLEŞKESİ GÜVENLİĞİ ASELSAN’A EMANET,25 Temmuz 2025,1 dk,https://wwwcdn.aselsan.com/api/file/haber_blog_galeri.jpg,"ASELSAN ile Teknopark İstanbul arasında tesis güvenliği sistemleri alanında sözleşme imzalandı. 17’nci Uluslararası Savunma Sanayii Fuarı (IDEF) kapsamında düzenlenen imza törenine Teknopark İstanbul Genel Müdürü Prof. Dr. Abdurrahman Akyol, ASELSAN Genel Müdür Yardımcısı Alaattin Dökmen ve üst düzey yöneticiler katıldı.

İmzalanan çevre güvenliği sözleşmesi çerçevesinde; Teknopark İstanbul yerleşkesi çevresine ASELSAN’ın yüksek teknoloji ürünleri olan ODAKAN kamera sistemleri ve MİDAS ihlal tespit sistemi kurulacak. Mevcutta kullanılan kameralara ait kayıt platformları ASELSAN kayıt çözümü olan KAYIN ENTERPRISE NAR ile değiştirilecek. Ayrıca, gelişmiş video analiz ihtiyaçları için yapay zekâ destekli KAHİN çözümü devreye alınacak. Tüm güvenlik ürün ve sensörlerinin izleme ve kontrolü ise MİRSAD Fiziki Güvenlik Bilgi Yönetimi Yazılımı üzerinden merkezi şekilde gerçekleştirilecek.

ASELSAN tarafından geliştirilen, tamamen yerli ve milli sensör ve yazılımlarla donatılmış FacilityGuard Tesis Güvenliği Sistemi, Teknopark İstanbul’un tesis güvenliği ihtiyaçları doğrultusunda etkin, entegre ve katmanlı bir güvenlik yönetimi sunarak, yerleşkede bulunan çok sayıda değerli şirket ofisinin güvenliğini en üst düzeye çıkarıyor. Bu kapsamda, tehditlerin hızlı biçimde tespiti, teşhisi ve takibi mümkün hale geliyor.

Türkiye genelinde 4 bin 500’ü aşkın kamu tesisinde 160 binden fazla kamera ve 5 binden fazla kayıt sistemi ile aktif olarak faaliyet gösteren ASELSAN, Teknopark İstanbul gibi stratejik öneme sahip tesislerin güvenliğini üstlenerek yalnızca ulusal güvenliğe değil, aynı zamanda günlük yaşamın kesintisiz işleyişine de katkı sunmaya devam ediyor.",https://wwwcdn.aselsan.com/api/file/dkl5.jpg
293,aselsanin-arge-yatirimlari-artiyor,https://www.aselsan.com/tr/haberler/detay/293/aselsanin-arge-yatirimlari-artiyor,ASELSAN'IN AR-GE YATIRIMLARI ARTIYOR,26 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"ASELSAN, TÜBİTAK ile imzalanan Ar-Ge İş birliği Protokolü ile süper teşvikten azami şekilde faydalanacak.

Ar-Ge’ye yaptığı yatırımlarla Türkiye’nin lideri konumunda olan ASELSAN ile TÜBİTAK arasında IDEF 2025 kapsamında Milli Savunma Bakanı Yaşar Güler ile Sanayi ve Teknoloji Bakanı Mehmet Fatih Kacır'ın katılımıyla AR-GE İş birliği Protokolü imzalandı. Protokole ASELSAN CEO’su Ahmet Akyol ve TÜBİTAK Başkanı Orhan Aydın imza attı.

Protokolle ASELSAN'ın Bakanlıktan aldığı süper teşvikten azami şekilde faydalanılması için martta TÜBİTAK ile imzalanan AR-GE protokolünde yer alan destek miktarı arttırılacak. ASELSAN'a Cumhurbaşkanlığı Külliyesinde düzenlenen 2030 Sanayi ve Teknoloji Stratejisi ve Büyük Ölçekli Yatırımlar Tanıtım Programı kapsamında, Proje Bazlı Yatırım Teşvik (Süper teşvik) belgesi takdim edilmişti. Akyol, konuşmasında, TÜBİTAK, ASELSAN ve diğer savunma sanayi şirketlerinin takım olarak çalıştığını belirterek, ""Bizim geliştirdiğimiz yüksek teknoloji ürünlerdeki çok katma değerli Ar-Ge faaliyetlerini TÜBİTAK'la geliştiriyoruz. Bugün atığımız imzayla bu faaliyetleri uzun dönemli bir Ar-Ge iş birliğine çevirdik. Oyun değiştiricileri sistemleri takım olarak çıkarmayı hedefliyoruz"" dedi.",https://wwwcdn.aselsan.com/api/file/tubitk_44554.jpg
294,aselsandan-idef-2025e-yerli-ve-milli-guvenlik-damgasi,https://www.aselsan.com/tr/haberler/detay/294/aselsandan-idef-2025e-yerli-ve-milli-guvenlik-damgasi,ASELSAN’DAN IDEF 2025’E YERLİ VE MİLLİ GÜVENLİK DAMGASI,27 Temmuz 2025,0 dk,https://wwwcdn.aselsan.com/api/file/haber_blog_galeri.jpg,"IDEF 2025 fuar alanının güvenliği ASELSAN tarafından anayurt güvenliği odağında geliştirilen FacilityGuard Tesis Güvenliği entegre çözümüyle sağlandı. ASELSAN tarafından geliştirilen yerli ve milli sensörlerle donatılmış FacilityGuard, fuar süresince sahada aktif olarak kullanıldı.

IDEF 2025’in farklı alanlarda ve üst düzey güvenlik gereklilikleriyle icra edilmesi sebebiyle, TSKGV tarafından fuar giriş ve çevre güvenliğinin sağlanmasında ASELSAN’ın FacilityGuard çözümü tercih edildi. ASELSAN bünyesinde uzun yıllardır sürdürülen güvenlik sistemleri tecrübesi, son yıllarda yapay zekâ teknolojileriyle birleştirilerek güçlü bir altyapı oluşturdu.

IDEF 2025 özelinde entegre ve konfigüre edilebilir bir güvenlik sistemi devreye alınarak, fuar alanlarında 21 direk üzerine yerleştirilen 32 hareketli ve 63 sabit kameraya ek olarak, sekiz giriş noktasında 27 yüz tanıma kamerası ile toplamda 122 kamera kuruldu. Ayrıca, tüm alanların ASELSAN Görüntüleme Merkezine bağlanarak yerli ve milli yazılımlar aracılığıyla izlenmesine ve yönetilmesine olanak sağlandı.

ASELSAN tarafından geliştirilen yapay zekâ destekli kameralar sayesinde, fuar alanlarının girişlerinde ve açık bölgelerinde yüksek durumsal farkındalık sağlandı. Gerçek zamanlı akıllı veri akışı ile güvenlik birimlerinin şüpheli durumlara hızlı müdahale etmesi mümkün kılındı. Ayrıca, kamera sistemleri yalnızca güvenliği değil, giriş yoğunluklarının azaltılmasını ve ziyaretçilerin doğru yönlendirilmesini de destekledi.",https://wwwcdn.aselsan.com/api/file/idg_2.jpg
295,surdurulebilir-buyume-rekor-seviyede-yeni-ihracat-sozlesmesi,https://www.aselsan.com/tr/haberler/detay/295/surdurulebilir-buyume-rekor-seviyede-yeni-ihracat-sozlesmesi,"SÜRDÜRÜLEBİLİR BÜYÜME, REKOR SEVİYEDE YENİ İHRACAT SÖZLEŞMESİ",05 Ağustos 2025,6 dk,https://wwwcdn.aselsan.com/api/file/haber_blog_galeri.jpg,"ASELSAN, enflasyon muhasebesi uygulanmış 2025 yılının ilk yarısına ait finansal sonuçlarını açıkladı. Kamuyu Aydınlatma Platformuna (KAP) yapılan açıklamaya göre ASELSAN'ın 2025 yılının ilk 6 ayına ait hasılatı bir önceki yılın aynı dönemine göre reel olarak %11,3 artarak 53,7 milyar TL’ye ulaştı. Yeni alınan işlerde, geçen yılın aynı dönemine göre %10 artışla 2,8 milyar ABD doları seviyesinde güçlü bir büyüme kaydedildi. İhracat odaklı büyüme stratejisini kararlılıkla sürdüren ASELSAN, ilk 6 ayda doğrudan ve dolaylı 1,3 milyar ABD doları ihracat sözleşmesi imzaladı. Şirketin Bakiye siparişleri ise geçen yılın aynı dönemine göre %30 artışla 16 milyar ABD dolarına yükseldi. Aynı dönemde, seri üretim alt yapılarını güçlendirmeye yönelik yatırımlar ve AR-GE harcamaları kesintisiz bir şekilde artmaya devam etti.

Kuvvetli Büyümenin Satır Başları (Yılın İlk 6 Ayında):

• İmzalanan Yeni Sözleşmeler: 2,8 milyar ABD doları

o  İhracat Sözleşmeleri: 1,3 milyar ABD doları

• Bakiye Siparişler: 16 milyar ABD doları (%30 artış)

• Hasılat: 53,7 milyar TL (%11,3 artış)

• FAVÖK Marjı: %25 (önceki yıl aynı dönem %24)

• Alınan İş/Satışlar: 2

• Net Borç/FAVÖK: 0,57 (önceki yıl aynı dönem 1,21)

• AR-GE Harcamaları: 572 milyon ABD doları (%42 artış)

• Altyapı Yatırım Harcamaları: 104 milyon ABD doları (%100 artış)

SÜRDÜRÜLEBİLİR BÜYÜME DEVAM EDİYOR

ASELSAN, uzun dönemli hedeflerine ulaşmak amacıyla 2024 başında uygulamaya başladığı aselsaneXt Programının olumlu çıktılarını toplamaya ikinci çeyrekte de devam etti. 2025 yılı ilk 6 aylık hasılatı geçen yılın aynı dönemine göre reel olarak %11,3 büyüyerek 53,7 milyar TL’ye ulaştı. Söz konusu dönemde elde edilen hasılatta Hava Savunma, Elektronik Harp, Elektro-Optik, Radar, Aviyonik, Güvenlik ve Silah Sistemlerine yönelik teslimatlar önemli pay oluşturdu.

Operasyonel verimliliği faaliyetlerinin odağında tutan ASELSAN’ın ilgili dönemdeki FAVÖK marjı bir önceki yılın aynı dönemine göre 100 baz puan artarak %25 olarak gerçekleşti. ASELSAN’ın faaliyetlerinden oluşturduğu FAVÖK tutarı ise bir önceki döneme kıyasla reel olarak %15 oranında artış ile 13,5 milyar TL seviyesine ulaştı. Alınan İş/Satışlar oranını 2 yıl üst üste 2 seviyesinde tutmayı başaran ASELSAN, bu alanda yakaladığı ivmeyi 2025 yılının ilk yarısına da taşıdı, sektör ortalaması üzerindeki seyrini korudu.

YATIRIM VE AR-GE HARCAMALARI ARTMAYA DEVAM ETT İ

Yürüttüğü Ar-Ge Proje Sayısında Türkiye Lideri olan ASELSAN’ın ilgili dönemde Ar-Ge harcamaları bir önceki yıla kıyasen %42 oranında artarak 572 milyon ABD doları seviyesinde gerçekleşti. İlaveten, seri üretim alt yapılarının güçlendirilmesi amacıyla ASELSAN’ın yatırım harcamaları da bir önceki yılın aynı dönemine göre iki kat artarak 100 milyon ABD dolarının üzerinde gerçekleşti.

2024 yılının ilk 6 aylık döneminde %14,5 olan finansal borçların aktifler içerisindeki payı ise bu dönemde %12,7’ye geriledi. Ticari borçlar 2024 yıl sonuna göre %21 oranında azaldı. Geçen yılın aynı dönemine göre net borçta %38 oranında azalma görüldü. Böylelikle, ASELSAN’ın 2024 yılı ilk yarısında 1,21 olan Net Borç/FAVÖK oranı bu dönem 0,57 seviyesinde gerçekleşti. Şirket böylece, sektör ortalamalarının altında seyreden pozisyonunu korudu.

KUVVETLİ NAKİT AKIŞI

Ar-Ge ve seri üretime yönelik yatırım harcamalarının kesintisiz bir şekilde devam ettiği, ticari borcun azaldığı yılın ilk 6 aylık döneminde nakit akışındaki iyileşme hızlandı.

ASELSAN’ın 2025 yılının ilk yarısında işletme faaliyetlerinden kaynaklanan nakit akışları (OCF) 13.635 Milyon TL, serbest nakit akışları (FCF) ise 816 Milyon TL seviyesi ile pozitif olarak gerçekleşti.

Cirosunu, bakiye sipariş tutarını, imzaladığı ihracat sözleşmelerini, karlılığını ve diğer birçok finansal göstergesini geliştiren ASELSAN, 2025 yılının ilk yarısını kuvvetli sonuçlarla geride bıraktı.

ASELSAN Genel Müdürü Ahmet Akyol 2025 yılı 6 aylık finansal sonuçlarını değerlendirdi:

""2024 yılında uygulamaya başladığımız aselsaneXt programı ile finansal anlamda güçlü bir ivme yakalamıştık. İkinci çeyrek sonuçlarımız, bu ivmeyi 2025 yılının ilk yarısında da sürdürdüğümüzü bir kere daha teyit etti.

Reel bazda %11’in üzerinde artırdığımız ciromuz, 1,3 milyar Doları ihracat olmak üzere 2,8 milyar dolarlık yeni sözleşme hacmimiz ASELSAN’ın finansal anlamda ne kadar sağlam bir zemine oturduğunu ortaya koydu. Bakiye siparişimizin %30 artışla 16 milyar dolara ulaşması, şirketimizin istikrarlı ve güçlü büyümesini devam ettireceğini ortaya koyuyor.

FAVÖK marjımızı %25’e yükseltirken, Net Borç/FAVÖK oranımızı 0,57 seviyesine düşürerek hem kârlılığımızı hem de finansal sağlığımızı güçlendirdik. Bu başarıda üç hususun öne çıktığını söyleyebiliriz:

• Daha yüksek teknolojili ürünlere odaklanma ve hızlı ürün çıkarma

• Verimlilik artışı

• Millileştirme faaliyetleri.

Yeni ürünlerden elde ettiğimiz gelirleri artırıyoruz. Mesela bu yılın ilk 6 ayında 8 yeni ürünü ilk defa envantere verdik. Süreçlerimizde Yapay Zeka entegrasyonu ile yıllık 25 milyon Dolar tasarruf sağladık. Personel sayımızdaki önemli artışa rağmen kişi başına ciromuzu %1,6 oranında iyileştirdik. Tedarikçilerimizle birlikte millileştirdiğimiz ürünlere verdiğimiz siparişlerle de önemli bir maliyet avantajı oluşturduk.

Şu hususu özellikle vurgulama isterim: Ar-Ge harcamalarımızı %42, seri üretime yönelik yatırım harcamalarımızı %100 oranında artırdığımız, Net borcumuzu da azalttığımız bir dönemde hem faaliyetlerden elde edilen nakit akışımızdaki hem de serbest nakit akışımızdaki pozitif gerçekleşme, kapsamlı bir programın başarılı sonuçlarıdır. Bir önceki yılın aynı dönemine göre Nakit Dönüşüm Döngüsünde yaşanan 70 günlük iyileşme, nakit yönetimindeki iyileşmenin bir başka göstergesidir. Bu başarılar, ASELSAN’ın yalnızca bugünü değil, geleceği de finanse edecek bir güce ve disipline sahip olduğunu teyit ediyor.

2025 yılının ilk yarısı yalnızca finansal göstergeler açısından değil, stratejik hamlelerimiz açısından da son derece verimli geçti. Katıldığımız IDEF fuarında, yüksek teknoloji ve katma değeri yüksek 10 yeni ürünümüzü ilk kez sergiledik. Özellikle ÇELİKKUBBE’nin kritik bileşenlerinden biri olacak olan gökyüzündeki elektromanyetik kalkanımız EJDERHA, karadan karaya vuruş yeteneklerine yeni bir soluk getirecek olan GÖKTAN, alanında dünyanın en iyisi olan ASELFLIR-600 gibi sistemlerimiz, uluslararası ziyaretçilerin de büyük ilgisini çekti.

Teknolojideki yetkinliğimiz, finansal performansımız ve dünyada yaşanan son gelişmelerin de etkisiyle bu başarılı tablo ortaya çıktı. ASELSAN’ın Borsa İstanbul’daki değeri de bu başarıları teyit eder nitelikte. 2025 yılı içerisinde ASELSAN, Borsa İstanbul’un en değerli şirketi konumuna yükseldi. Şu anda piyasa değerimiz 21 milyar doları aştı. Bu gelişme, yatırımcılarımızın şirketimize olan güveninin ve uzun vadeli potansiyelimize duyulan inancın somut bir göstergesidir.

Yılın ikinci yarısında da aynı kararlılıkla ilerlemeye devam edeceğiz. Ar-Ge ve yatırımlarımızı sürdüreceğiz. Özellikle hava savunma, radar, akılı mühimmat, güdüm sistemleri ve elektro-optik gibi kritik alanlarda seri üretim kapasitemizi artıracağız. İhracat odaklı büyüme stratejimizle yeni pazarlara açılacağız. Küresel ölçekte artan güvenlik ihtiyacı ve jeopolitik gelişmeler, savunma sektörünün daha hızlı büyüyeceği bir ortamı oluşturuyor. Ülkeler savunma bütçelerini ciddi oranlarda artırıyor. Mühendislik gücümüz ve stratejik öngörümüzle bu gelişmeleri doğru okuyarak, geleceğin harp ortamında fark yaratacak teknolojilerimizle hem yurt içinde hem de uluslararası alanda güçlü ve istikrarlı bir şekilde büyümeyi sürdüreceğiz.”

İmzalanan Sözleşmeler ve Bakiye Siparişler

Hem yurt içinde hem de yurt dışında ASELSAN’ın ürünlerine duyulan yoğun ilgi 2025 yılının ilk yarısında da devam etti. Küresel bir şirket olma yolunda emin adımlarla ilerleyen ASELSAN’ın imzaladığı yeni sözleşmeler bir önceki yılın aynı dönemine göre %10 artışla 2,8 milyar ABD doları seviyesinde gerçekleşti. Yeni sözleşmelerin 1,3 milyar ABD doları tutarındaki bölümü (%45’i) doğrudan ve dolaylı ihracat sözleşmelerinden meydana geldi. ASELSAN’ın Bakiye Siparişleri 2025 ilk yarısında 16 milyar ABD doları seviyesine yükseldi. Tüm bu alanda tarihsel zirveler görüldü.

İmzalanan Önemli Sözleşmeler

• 2025 Yılının 1. Çeyreği

◦Uluslararası bir müşteri ile imzalanan askeri haberleşme sistemlerinin ihracatına ilişkin sözleşme,

◦Uluslararası bir müşteri ile imzalanan deniz platformlarına yönelik; radar, silah, hava savunma ve veri bağı sistemlerinin ihracatına ilişkin sözleşme,

◦Uluslararası bir müşteri ile imzalanan Hava Elektro-Optik faydalı yüklerinin ihracatına ilişkin sözleşme,

◦Uluslararası müşterilerinin kullanımına yönelik olarak imzalanan elektronik harp, haberleşme, radar, elektro-optik ve uzaktan komutalı silah sistemlerinin ihracatına ilişkin sözleşme,

◦Türkiye Cumhuriyeti Cumhurbaşkanlığı Savunma Sanayii Başkanlığı ile imzalanan yeni nesil Radar Sistemlerinin tedarikine yönelik sözleşme,

◦Türkiye Cumhuriyeti Cumhurbaşkanlığı Savunma Sanayii Başkanlığı ile imzalanan Kamu Güvenliği Haberleşme Sistemlerinin tedarikine yönelik sözleşme,

◦Türkiye Raylı Sistem Araçları Sanayi A.Ş. (TÜRASAŞ) ile imzalanan Demiryolu Sinyalizasyon Sistemlerinin tedarikine yönelik sözleşme,

◦Yurt içi bir müşteri ile kara araçları faydalı yüklerinin tedarikine yönelik sözleşme.

• 2025 Yılının 2. Çeyreği

◦Uluslararası bir müşteri ile deniz platformlarına yönelik imzalanan radar, silah, hava savunma ve veri bağı sistemlerinin tedarikine yönelik sözleşme,

◦Uluslararası bir müşteri ile imzalanan askeri haberleşme sistemlerinin tedarikine yönelik sözleşme,

◦Uluslararası bir müşteri ile imzalanan güdüm kitleri ve haberleşme sistemlerinin tedarikine yönelik sözleşme,

◦Türkiye Raylı Sistem Araçları Sanayi A.Ş. (TÜRASAŞ) ile imzalanan hızlı trenlerde kullanılacak alt sistemlerin tedarikine yönelik sözleşme,

◦BMC Savunma Sanayi ve Ticaret A.Ş. ile imzalanan kara araçları faydalı yüklerinin tedarikine yönelik sözleşme.",https://wwwcdn.aselsan.com/api/file/aselsan-finance_v3.jpg
297,cumhuriyet-tarihinin-en-buyuk-savunma-sanayii-yatirimi-hayata-geciyor,https://www.aselsan.com/tr/haberler/detay/297/cumhuriyet-tarihinin-en-buyuk-savunma-sanayii-yatirimi-hayata-geciyor,CUMHURİYET TARİHİNİN EN BÜYÜK SAVUNMA SANAYİİ YATIRIMI HAYATA GEÇİYOR,28 Ağustos 2025,10 dk,https://wwwcdn.aselsan.com/api/file/haber_blog_galeri.jpg,"Yarım asırlık teknoloji devi ASELSAN, 50’nci gurur yılında oyun değiştirici teknolojilerin seri üretim altyapısını güçlendirecek cumhuriyet tarihinin en büyük savunma sanayii yatırımını hayata geçiriyor.

50 yıllık teknoloji yolculuğunda ülkemizin teknolojik bağımsızlık mücadelesinin mihenk taşı olan ASELSAN’ı geleceğe taşıyacak 14 yatırımın açılışı, Oğulbey Teknoloji Üssünün temel atma töreni ve 47 araçtan oluşan ÇELİKKUBBE sistemlerinin teslimatı Gölbaşı Teknoloji Üssünde düzenlenen törenle gerçekleştirildi. Törende ÇELİKKUBBE ile entegre çalışacak olan AKINCI SİHA'dan dünyanın en iyi kamerası ASELFLIR-600 ile Polatlı’daki Mehmetçik Anıtı ve Oğulbey Teknoloji Üssünden çekilen görüntüler canlı olarak yayınlandı.",https://wwwcdn.aselsan.com/api/file/17.jpg|https://wwwcdn.aselsan.com/api/file/18.jpg|https://wwwcdn.aselsan.com/api/file/20.jpg|https://wwwcdn.aselsan.com/api/file/14.jpg|https://wwwcdn.aselsan.com/api/file/ddddddddddd.jpg|https://wwwcdn.aselsan.com/api/file/21.jpg|https://wwwcdn.aselsan.com/api/file/16.jpg|https://wwwcdn.aselsan.com/api/file/15.jpg
